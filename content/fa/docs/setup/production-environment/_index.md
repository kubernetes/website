---
title: "محیط عملیاتی"
description: ایجاد یک خوشه کوبرنتیز با کیفیت عملیاتی
weight: 30
no_list: true
---
<!-- overview -->

یک خوشه کوبرنتیز با کیفیت تولید، نیاز به برنامه‌ریزی و آماده‌سازی دارد.
اگر خوشه کوبرنتیز شما قرار است بارهای کاری حیاتی را اجرا کند، باید طوری پیکربندی شود که انعطاف‌پذیر باشد.
این صفحه مراحلی را که می‌توانید برای راه‌اندازی یک خوشه آماده تولید، یا ارتقاء یک خوشه موجود برای استفاده در تولید، انجام دهید، توضیح می‌دهد.
اگر از قبل با راه‌اندازی تولید آشنا هستید و لینک‌ها را می‌خواهید، به [قدم بعدی](#what-s-next) بروید.

<!-- body -->

## ملاحظات عملیاتی

به‌طور معمول، یک محیط خوشۀ کوبرنتیز در سطح **تولید** نیازمندی‌های بیشتری از یک محیط شخصیِ یادگیری، توسعه یا آزمون دارد. یک محیط تولید ممکن است به دسترسی ایمن توسط کاربران متعدد، دسترس‌پذیری مداوم و منابعی برای سازگاری با نیازهای متغیّر احتیاج داشته باشد.

هنگامی که تصمیم می‌گیرید محیط تولیدی کوبرنتیز شما کجا قرار بگیرد (در محل خودتان یا در یک سرویس ابری) و چه میزان از مدیریت را خودتان بر عهده بگیرید یا به دیگران واگذار کنید، در نظر داشته باشید که نیازهای شما برای یک خوشۀ کوبرنتیز تحت تأثیر موضوعات زیر است:

- *دسترس‌پذیری*: یک [محیط یادگیری](/docs/setup/#learning-environment) کوبرنتیز تک‌ماشینه تنها یک نقطۀ شکست دارد. برای ایجاد یک خوشۀ با دسترس‌پذیری بالا باید موارد زیر را در نظر بگیرید:
  - جدا کردن *کنترل پلِین* (Control Plane) از نودهای کارگر.
  - تکثیر مؤلفه‌های کنترل پلِین روی چند نود.
  - متوازن‌سازی بار ترافیک به {{< glossary_tooltip term_id="kube-apiserver" text="API server" >}} خوشه.
  - در اختیار داشتن نودهای کارگر کافی، یا توانایی فراهم کردن سریع آن‌ها، زمانی که بار کاری تغییر می‌کند.

- *مقیاس‌پذیری*: اگر انتظار دارید محیط تولیدی کوبرنتیز شما با بار ثابتی روبه‌رو شود، شاید بتوانید ظرفیتی را که لازم دارید یک‌بار پیکربندی کنید و کار تمام شود. اما اگر انتظار دارید بار در طول زمان رشد کند یا بر اساس عواملی مانند فصول یا رویدادهای ویژه به‌شدّت تغییر کند، باید برنامه‌ای برای مقیاس‌پذیری داشته باشید تا فشارِ ناشی از درخواست‌های بیشتر به کنترل پلِین و نودهای کارگر را کاهش دهید، یا در زمان کاهش بار منابع بلااستفاده را کم کنید.

- *امنیت و مدیریت دسترسی*: در خوشۀ یادگیری شخصی خودتان، شما دسترسی کامل ادمین دارید. امّا خوشه‌های مشترک با بارهای کاری مهم و بیش از یکی دو کاربر به رویکرد دقیق‌تری برای اینکه چه کسی و چه چیزی می‌تواند به منابع خوشه دسترسی داشته باشد نیاز دارند. می‌توانید با کنترل دسترسی مبتنی بر نقش ([RBAC](/docs/reference/access-authn-authz/rbac/)) و سازوکارهای امنیتی دیگر اطمینان حاصل کنید که کاربران و بارهای کاری به منابع موردنیاز خود دسترسی پیدا می‌کنند، در حالی که خود بارهای کاری و خوشه ایمن باقی بمانند. همچنین می‌توانید با مدیریت [سیاست‌ها](/docs/concepts/policy/) و [منابع کانتینر](/docs/concepts/configuration/manage-resources-containers/) محدودیت‌هایی برای منابع قابل استفاده توسط کاربران و بارهای کاری تعیین کنید.

پیش از آنکه خودتان اقدام به ساخت یک محیط تولیدی کوبرنتیز کنید، در نظر بگیرید که بخشی یا تمام این کار را به ارائه‌دهندگان
[راهکارهای ابری آماده](/docs/setup/production-environment/turnkey-solutions/)
یا سایر [شرکای کوبرنتیز](/partners/) واگذار کنید.
گزینه‌ها شامل موارد زیر است:

- *بدون سرور (Serverless)*: فقط بارهای کاری را روی تجهیزات شخص ثالث اجرا کنید بدون آنکه هیچ خوشه‌ای را مدیریت کنید. هزینه‌ها معمولاً بر اساس مصرف CPU، حافظه و درخواست‌های دیسک محاسبه می‌شود.
- *کنترل پلِین مدیریت‌شده*: مقیاس و دسترس‌پذیری کنترل پلِین خوشه، به‌همراه اعمال وصله‌ها و به‌روزرسانی‌ها، بر عهدۀ ارائه‌دهنده خواهد بود.
- *نودهای کارگر مدیریت‌شده*: شما استخرهایی از نودها را مطابق نیازتان پیکربندی می‌کنید و ارائه‌دهنده اطمینان می‌دهد این نودها در دسترس باشند و هنگام لزوم به‌روزرسانی شوند.
- *یکپارچه‌سازی (Integration)*: برخی ارائه‌دهندگان کوبرنتیز را با سرویس‌های دیگری که ممکن است نیاز داشته باشید ــ مانند ذخیره‌سازی، رجیستری کانتینر، روش‌های احراز هویت و ابزارهای توسعه ــ یکپارچه می‌کنند.

چه خودتان یک خوشۀ تولیدی کوبرنتیز بسازید و چه با شرکا کار کنید، برای ارزیابی نیازهای‌تان در ارتباط با *کنترل پلِین*، *نودهای کارگر*، *دسترسی کاربران* و *منابع بارهای کاری*، بخش‌های زیر را مرور کنید.

## راه‌اندازی خوشه عملیاتی

در یک خوشه کوبرنتیز با کیفیت عملیاتی، صفحه کنترل، خوشه را از سرویس‌هایی که می‌توانند به روش‌های مختلف در چندین کامپیوتر پخش شوند، مدیریت می‌کند. با این حال، هر گره کارگر، یک موجودیت واحد را نشان می‌دهد که برای اجرای پادهای کوبرنتیز پیکربندی شده است.

### Control plane عملیاتی

ساده‌ترین خوشۀ کوبرنتیز تمام سرویس‌های **کنترل پلِین** و نودهای کارگر را روی یک ماشین اجرا می‌کند. می‌توانید با افزودن نودهای کارگر، همان‌طور که در نمودار بخش [اجزای کوبرنتیز](/docs/concepts/overview/components/) نمایش داده شده است، آن محیط را گسترش دهید. اگر خوشه قرار است برای مدت کوتاهی در دسترس باشد یا در صورت بروز مشکل جدی بتوان آن را کنار گذاشت، این پیکربندی ممکن است نیازهای شما را برآورده کند.

اما اگر به خوشه‌ای دائمی و با دسترس‌پذیری بالا نیاز دارید، باید راه‌هایی برای گسترش کنترل پلِین در نظر بگیرید. اجرای سرویس‌های کنترل پلِین روی یک ماشین واحد ذاتاً **دسترس‌پذیر** نیست. اگر سرپا نگه‌داشتن خوشه و امکان ترمیم آن در صورت بروز مشکل برایتان مهم است، گام‌های زیر را در نظر بگیرید:

- *انتخاب ابزارهای استقرار*: می‌توانید کنترل پلِین را با ابزارهایی مانند **kubeadm**، **kops** و **kubespray** مستقر کنید. برای نکته‌های استقرار در سطح تولید، به صفحه [نصب کوبرنتیز با ابزارهای استقرار](/docs/setup/production-environment/tools/) مراجعه کنید. گزینه‌های متفاوتی از [موتورهای اجرایی کانتینر](/docs/setup/production-environment/container-runtimes/) نیز در دسترس است.
- *مدیریت گواهی‌ها*: ارتباطات ایمن بین سرویس‌های کنترل پلِین با استفاده از گواهی‌ها پیاده می‌شود. گواهی‌ها می‌توانند در زمان استقرار به‌طور خودکار ایجاد شوند یا توسط مرجع صدور گواهی شخصیِ شما تولید شوند. جزئیات را در [گواهی‌های PKI و الزامات](/docs/setup/best-practices/certificates/) ببینید.
- *پیکربندی متوازن‌کننده بار برای apiserver*: یک متوازن‌کننده بار راه‌اندازی کنید تا درخواست‌های خارجی API را بین نمونه‌های سرویس **apiserver** که روی نودهای مختلف اجرا می‌شوند توزیع کند. به [ایجاد متوازن‌کننده بار خارجی](/docs/tasks/access-application-cluster/create-external-load-balancer/) مراجعه کنید.
- *تفکیک و پشتیبان‌گیری از سرویس etcd*: سرویس‌های **etcd** می‌توانند همراه با سایر سرویس‌های کنترل پلِین روی همان ماشین‌ها یا برای امنیت و دسترس‌پذیری بیشتر روی ماشین‌های جداگانه اجرا شوند. از آنجا که etcd داده‌های پیکربندی خوشه را ذخیره می‌کند، باید به‌طور منظم از پایگاه داده آن نسخه پشتیبان تهیه شود تا در صورت لزوم بتوان آن را بازیابی کرد. برای جزئیات پیکربندی و استفاده از etcd به [سؤالات متداول etcd](https://etcd.io/docs/v3.5/faq/) مراجعه کنید. همچنین صفحات [عملیات روی خوشه‌های etcd برای کوبرنتیز](/docs/tasks/administer-cluster/configure-upgrade-etcd/) و [راه‌اندازی خوشه etcd با دسترس‌پذیری بالا توسط kubeadm](/docs/setup/production-environment/tools/kubeadm/setup-ha-etcd-with-kubeadm/) را ببینید.
- *ایجاد سامانه‌های چندگانه برای کنترل پلِین*: برای دسترس‌پذیری بالا، کنترل پلِین نباید به یک ماشین محدود شود. اگر سرویس‌های کنترل پلِین را یک سرویس init (مانند systemd) اجرا کند، هر سرویس باید حداقل روی سه ماشین اجرا شود. با این حال، اجرای سرویس‌های کنترل پلِین به‌صورت پاد در کوبرنتیز تضمین می‌کند که تعداد تکرارهای درخواستی شما همیشه در دسترس باشد. زمان‌بند باید **تحمل خطا** داشته باشد، اما ضرورتی ندارد که به‌خودی‌خود Highly Available باشد. برخی ابزارهای استقرار از الگوریتم اجماع [Raft](https://raft.github.io/) برای انتخاب رهبر سرویس‌های کوبرنتیز استفاده می‌کنند؛ اگر سرویس اولیه از دسترس خارج شود، سرویس دیگری خود را انتخاب کرده و مسئولیت را به‌عهده می‌گیرد.
- *گسترش در چند منطقه (Zone)*: اگر بالا بودن مداوم خوشه حیاتی است، خوشه‌ای بسازید که در چند مرکز داده (zone در محیط‌های ابری) اجرا شود. گروهی از zoneها یک **region** را تشکیل می‌دهند. با پراکندن خوشه در چند zone در یک region، شانس عملکرد خوشه حتی در صورت عدم دسترس یک zone افزایش می‌یابد. جزئیات در [اجرای خوشه در چند zone](/docs/setup/best-practices/multiple-zones/).
- *مدیریت قابلیت‌های مداوم*: اگر قصد دارید خوشه را برای مدت طولانی نگه دارید، وظایفی برای حفظ سلامت و امنیت آن دارید. به‌عنوان مثال، اگر با kubeadm نصب کرده‌اید، دستورالعمل‌های [مدیریت گواهی‌ها](/docs/tasks/administer-cluster/kubeadm/kubeadm-certs/) و [ارتقای خوشه‌های kubeadm](/docs/tasks/administer-cluster/kubeadm/kubeadm-upgrade/) را دنبال کنید. فهرست طولانی‌تری از کارهای مدیریتی را در [مدیریت یک خوشه](/docs/tasks/administer-cluster/) بیابید.

برای آشنایی با گزینه‌های موجود هنگام اجرای سرویس‌های کنترل پلِین، صفحات مؤلفه‌های [kube-apiserver](/docs/reference/command-line-tools-reference/kube-apiserver/)، [kube-controller-manager](/docs/reference/command-line-tools-reference/kube-controller-manager/) و [kube-scheduler](/docs/reference/command-line-tools-reference/kube-scheduler/) را ببینید. برای نمونه‌های کنترل پلِین با دسترس‌پذیری بالا به [گزینه‌های توپولوژی Highly Available](/docs/setup/production-environment/tools/kubeadm/ha-topology/)، [ایجاد خوشه‌های Highly Available با kubeadm](/docs/setup/production-environment/tools/kubeadm/high-availability/) و [عملیات روی خوشه‌های etcd برای کوبرنتیز](/docs/tasks/administer-cluster/configure-upgrade-etcd/) مراجعه کنید. برای برنامه‌ریزی پشتیبان‌گیری از etcd، بخش [پشتیبان‌گیری از خوشه etcd](/docs/tasks/administer-cluster/configure-upgrade-etcd/#backing-up-an-etcd-cluster) را مطالعه کنید.

### گره‌های Worker عملیاتی

بارهای کاری در سطح تولید باید **تاب‌آور** (Resilient) باشند و هر چیزی که به آن‌ها وابسته است (مانند CoreDNS) نیز باید تاب‌آور باشد. چه خودتان کنترل پلِین را مدیریت کنید و چه یک ارائه‌دهنده ابری این کار را برایتان انجام دهد، همچنان باید تصمیم بگیرید که چگونه می‌خواهید **نودهای کارگر** (که به‌اختصار *نود* نیز نامیده می‌شوند) را مدیریت کنید.  

- *پیکربندی نودها*: نودها می‌توانند ماشین فیزیکی یا مجازی باشند. اگر می‌خواهید نودهای خودتان را ایجاد و مدیریت کنید، می‌توانید یک سیستم‌عامل پشتیبانی‌شده نصب کرده، سپس سرویس‌های
  [نود](/docs/concepts/architecture/#node-components) مناسب را اجرا کنید. در نظر داشته باشید:
  - در زمان راه‌اندازی نودها، با توجه به نیاز بارهای کاری، حافظه، CPU، سرعت و ظرفیت دیسک مناسبی فراهم کنید.
  - آیا سیستم‌های کامپیوتری عمومی کفایت می‌کنند یا بارهای کاری شما به پردازنده GPU، نودهای ویندوزی، یا جداسازی VM نیاز دارند؟
- *اعتبارسنجی نودها*: برای اطمینان از اینکه یک نود شرایط لازم برای پیوستن به خوشه کوبرنتیز را دارد، بخش [راه‌اندازی معتبر نود](/docs/setup/best-practices/node-conformance/) را ببینید.
- *افزودن نودها به خوشه*: اگر خودتان خوشه را مدیریت می‌کنید، می‌توانید با راه‌اندازی ماشین‌های خود و افزودن دستی آن‌ها یا ثبت خودکارشان در apiserver خوشه، نودها را اضافه کنید. برای اطلاعات درباره این روش‌ها، به بخش [نودها](/docs/concepts/architecture/nodes/) مراجعه کنید.
- *مقیاس‌گذاری نودها*: برای افزایش ظرفیتی که در نهایت خوشه شما نیاز خواهد داشت برنامه داشته باشید. بخش [ملاحظات خوشه‌های بزرگ](/docs/setup/best-practices/cluster-large/) به شما کمک می‌کند بر اساس تعداد پادها و کانتینرهایی که باید اجرا شوند، تعیین کنید به چند نود نیاز دارید. اگر خودتان نودها را مدیریت می‌کنید، این کار می‌تواند به معنای خرید و نصب تجهیزات فیزیکی باشد.
- *مقیاس‌گذاری خودکار نودها*: برای آشنایی با ابزارهایی که به‌طور خودکار نودها و ظرفیت آن‌ها را مدیریت می‌کنند، [مقیاس‌گذاری خودکار نود](/docs/concepts/cluster-administration/node-autoscaling) را مطالعه کنید.
- *راه‌اندازی بررسی سلامت نودها*: برای بارهای کاری حیاتی، باید مطمئن شوید نودها و پادهای در حال اجرا روی آن‌ها سالم هستند. با استفاده از دمون [Node Problem Detector](/docs/tasks/debug/debug-cluster/monitor-node-health/) می‌توانید سلامت نودهای خود را تضمین کنید.

## مدیریت کاربر عملیاتی

در محیط تولید، ممکن است از مدلی که تنها شما یا گروه کوچکی از افراد به خوشه دسترسی داشتید، به حالتی برسید که ده‌ها یا حتی صدها نفر بتوانند از آن استفاده کنند. در یک محیط یادگیری یا نمونۀ اولیه، شاید فقط یک حساب کاربری مدیریتی برای همۀ کارها داشته باشید؛ ولی در محیط تولید به حساب‌های بیشتری با سطوح دسترسی گوناگون به نام‌فضاهای (namespaceهای) مختلف نیاز خواهید داشت.

راه‌اندازی خوشه‌ای با کیفیت تولید یعنی تصمیم بگیرید چگونه به-طور گزینشی دسترسی سایر کاربران را فراهم کنید. به‌ویژه باید راهبردهایی برای تأیید هویت افرادی که سعی می‌کنند به خوشه دسترسی پیدا کنند (*احراز هویت*) و تعیین اینکه آیا مجاز به انجام کاری که می‌خواهند هستند یا نه (*مجازسازی*) برگزینید:

- *احراز هویت (Authentication)*: سرویس ‌**apiserver** می‌تواند کاربران را با گواهی مشتری، توکن bearer، پروکسی احراز هویت یا HTTP basic auth شناسایی کند. شما می‌توانید روش‌های دلخواه خود را انتخاب کنید. به کمک پلاگین‌ها، ‌**apiserver** می‌تواند از سامانه‌های احراز هویت موجود سازمان شما (مثل LDAP یا Kerberos) بهره بگیرد. توضیحات بیشتر در [احراز هویت](/docs/reference/access-authn-authz/authentication/).

- *مجازسازی (Authorization)*: زمانی که می‌خواهید به کاربران عادی مجوز بدهید، معمولاً میان «RBAC» و «ABAC» یکی را برمی‌گزینید. برای مرور شیوه‌های گوناگون مجوزدهی حساب‌های کاربری (و نیز دسترسی حساب‌های سرویس) به [مرور کلی مجازسازی](/docs/reference/access-authn-authz/authorization/) مراجعه کنید:
  - *کنترل دسترسی مبتنی بر نقش* ([RBAC](/docs/reference/access-authn-authz/rbac/)): با اختصاص مجموعه‌ای از مجوزها به کاربران احرازشده، دسترسی آن‌ها را کنترل می‌کند. مجوزها می‌توانند در یک نام‌فضا خاص (Role) یا در کل خوشه (ClusterRole) تعریف شوند. سپس با RoleBinding و ClusterRoleBinding این مجوزها به کاربران موردنظر وصل می‌شوند.
  - *کنترل دسترسی مبتنی بر ویژگی* ([ABAC](/docs/reference/access-authn-authz/abac/)): به شما اجازه می‌دهد سیاست‌هایی بر پایه ویژگی‌های منبع بسازید تا دسترسی را براساس همان ویژگی‌ها اجازه یا رد کند. هر خط از فایل سیاست، ویژگی‌های نسخه (apiVersion و kind) و نگاشتی از ویژگی‌های spec را برای تطابق موضوع (کاربر یا گروه)، ویژگی منبع، ویژگی غیرمنبعی (/version یا /apis) و readonly مشخص می‌کند. برای جزئیات به [نمونه‌ها](/docs/reference/access-authn-authz/abac/#examples) مراجعه کنید.

به‌عنوان کسی که احراز هویت و مجوزدهی را در خوشۀ تولیدی کوبرنتیز پیکربندی می‌کند، این نکته‌ها را در نظر داشته باشید:

- *تنظیم حالت مجوزدهی*: هنگام راه‌اندازی سرویس **kube-apiserver** ([kube-apiserver](/docs/reference/command-line-tools-reference/kube-apiserver/))، باید حالت‌های پشتیبانی‌شده مجوزدهی را با فایل *--authorization-config* یا فلگ *--authorization-mode* تعیین کنید. برای مثال، در فایل *kube-adminserver.yaml* (در مسیر */etc/kubernetes/manifests*) می‌توانید این فلگ را روی `Node,RBAC` بگذارید تا مجوزدهی Node و RBAC برای درخواست‌های احرازشده فعال شود.

- *ایجاد گواهی کاربران و اتصال نقش‌ها (RBAC)*: اگر از RBAC استفاده می‌کنید، کاربران می‌توانند یک **CertificateSigningRequest** (CSR) ایجاد کنند تا CA خوشه آن را امضا کند. سپس می‌توانید Role یا ClusterRoleها را به هر کاربر متصل کنید. جزئیات بیش‌تر در [درخواست امضای گواهی](/docs/reference/access-authn-authz/certificate-signing-requests/).

- *ایجاد سیاست‌های ترکیبی (ABAC)*: اگر رویکرد ABAC را برگزیده‌اید، می‌توانید با ترکیب ویژگی‌ها سیاست‌هایی تعریف کنید تا به کاربران یا گروه‌های منتخب برای دسترسی به منابع مشخص (مثلاً یک پاد)، یک نام‌فضا یا apiGroup مجوز بدهد. برای اطلاعات بیشتر، به [نمونه‌ها](/docs/reference/access-authn-authz/abac/#examples) نگاهی بیندازید.

- *در نظر گرفتن Admission Controllerها*: شکل‌های اضافی مجوزدهی برای درخواست‌هایی که از طریق API سرور می‌آیند، مانند [احراز هویت توکن وب‌هوک](/docs/reference/access-authn-authz/authentication/#webhook-token-authentication)، نیاز دارند تا با افزودن [Admission Controller](/docs/reference/access-authn-authz/admission-controllers/) به API سرور فعال شوند.

## محدودیت‌هایی را برای منابع بار کاری تعیین کنید

تقاضاهای ناشی از بارهای کاری **تولیدی** می‌توانند هم در داخل و هم در خارجِ کنترل پلِین کوبرنتیز فشار ایجاد کنند. هنگام آماده‌سازی برای نیازهای بارهای کاری خوشۀ خود، موارد زیر را در نظر داشته باشید:

- *تنظیم محدودیت‌های نام‌فضا*: برای منابعی همچون حافظه و CPU، سهمیه‌هایی به‌صورت هر نام‌فضا تعیین کنید. برای جزئیات، به
  [مدیریت حافظه، CPU و منابع API](/docs/tasks/administer-cluster/manage-resources/) مراجعه کنید.
- *آماده‌سازی برای تقاضای DNS*: اگر انتظار دارید بارهای کاری به‌شدّت مقیاس بگیرند، سرویس DNS شما نیز باید آمادۀ مقیاس‌گیری باشد. به
  [مقیاس‌گذاری خودکار سرویس DNS در یک خوشه](/docs/tasks/administer-cluster/dns-horizontal-autoscaling/) مراجعه کنید.
- *ایجاد حساب‌های سرویس اضافی*: حساب‌های کاربری تعیین می‌کنند کاربران در خوشه چه کاری می‌توانند انجام دهند، در حالی که یک حساب سرویس دسترسی پادها را در نام‌فضای مشخص تعریف می‌کند. به‌طور پیش‌فرض، یک پاد از حساب سرویس پیش‌فرض نام‌فضای خود استفاده می‌کند. برای ایجاد حساب سرویس جدید، بخش
  [مدیریت حساب‌های سرویس](/docs/reference/access-authn-authz/service-accounts-admin/) را ببینید. برای نمونه، ممکن است بخواهید:
  - سِکریت‌هایی اضافه کنید که یک پاد بتواند با آن‌ها تصویرها را از رجیستری کانتینر خاصی دریافت کند. نمونه‌ای را در
    [پیکربندی حساب سرویس برای پادها](/docs/tasks/configure-pod-container/configure-service-account/) ببینید.
  - مجوزهای RBAC را به یک حساب سرویس اختصاص دهید. برای جزئیات به
    [مجوزهای حساب سرویس](/docs/reference/access-authn-authz/rbac/#service-account-permissions) مراجعه کنید.

## {{% heading "whatsnext" %}}

- تصمیم بگیرید که آیا می‌خواهید یک خوشۀ کوبرنتیز تولیدی را **خودتان** بسازید یا از
  [راهکارهای آماده ابری](/docs/setup/production-environment/turnkey-solutions/)
  یا [شرکای کوبرنتیز](/partners/) تهیه کنید.
- اگر ساخت خوشه را خودتان انتخاب می‌کنید، برنامه‌ریزی کنید که چگونه
  [گواهی‌ها](/docs/setup/best-practices/certificates/) را مدیریت کنید و برای قابلیت دسترس‌پذیری بالا
  در مؤلفه‌هایی مانند
  [etcd](/docs/setup/production-environment/tools/kubeadm/setup-ha-etcd-with-kubeadm/)
  و
  [سرور API](/docs/setup/production-environment/tools/kubeadm/ha-topology/)
  آماده شوید.
- از میان روش‌های استقرار
  [kubeadm](/docs/setup/production-environment/tools/kubeadm/)،
  [kops](https://kops.sigs.k8s.io/) یا
  [Kubespray](https://kubespray.io/) یکی را برگزینید.
- با تعیین روش‌های
  [احراز هویت](/docs/reference/access-authn-authz/authentication/)
  و
  [مجازسازی](/docs/reference/access-authn-authz/authorization/)
  خود، مدیریت کاربران را پیکربندی کنید.
- برای آماده‌سازی بارهای کاریِ برنامه‌های کاربردی، موارد زیر را تنظیم کنید:
  [محدودیت منابع](/docs/tasks/administer-cluster/manage-resources/)،
  [مقیاس‌گذاری خودکار DNS](/docs/tasks/administer-cluster/dns-horizontal-autoscaling/)
  و
  [حساب‌های سرویس](/docs/reference/access-authn-authz/service-accounts-admin/).
