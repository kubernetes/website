---
title: حاشیه‌نویسی‌ها
content_type: concept
weight: 60
---

<!-- overview -->
می‌توانید از حاشیه‌نویس‌های کوبرنتیز برای پیوست کردن فرا‌دادهٔ دلخواه و غیرشناسه‌ای به {{< glossary_tooltip text="اشیاء" term_id="object" >}} استفاده کنید. ابزارها و کتابخانه‌ها می‌توانند به‌عنوان کلاینت این فرا‌داده را بازیابی کنند.

<!-- body -->
## پیوست کردن فرا‌داده به اشیاء

برای پیوست کردن فرا‌داده به اشیای کوبرنتیز می‌توانید از برچسب‌ها (labels) یا حاشیه‌نویس‌ها (annotations) استفاده کنید.  
برچسب‌ها برای انتخاب اشیا و یافتن مجموعه‌هایی از اشیا که شرایط خاصی را دارند به‌کار می‌روند.  
در مقابل، حاشیه‌نویس‌ها برای شناسایی و انتخاب اشیا استفاده نمی‌شوند.  
فرا‌داده در یک حاشیه‌نویس می‌تواند کوچک یا بزرگ، ساخت‌یافته یا غیرساخت‌یافته باشد و حتی شامل نویسه‌هایی باشد که در برچسب‌ها مجاز نیستند.  
همچنین می‌توانید در فرا‌دادهٔ یک شیء به‌طور هم‌زمان از برچسب‌ها و حاشیه‌نویس‌ها استفاده کنید.

حاشیه‌نویس‌ها نیز مانند برچسب‌ها، نگاشت‌های کلید/مقدار هستند:

```json
"metadata": {
  "annotations": {
    "key1" : "value1",
    "key2" : "value2"
  }
}
```

{{<note>}}
کلیدها و مقدارهای این نگاشت باید رشته (string) باشند؛ به بیان دیگر، نمی‌توانید از انواع عددی، بولی، فهرست یا هر نوع دیگری برای کلید یا مقدار استفاده کنید.
{{</note>}}

در ادامه چند نمونه از اطلاعاتی که می‌توان در حاشیه‌نویس‌ها ذخیره کرد آورده شده است:

* فیلدهایی که توسط لایهٔ پیکربندی اعلانی مدیریت می‌شوند. افزودن این فیلدها به‌صورت حاشیه‌نویس، آن‌ها را از مقادیر پیش‌فرض تنظیم‌شده توسط کلاینت یا سرور و همچنین از فیلدهای تولیدشدهٔ خودکار یا فیلدهای تنظیم‌شده توسط سامانه‌های خوداندازه یا خودمقیاس جدا می‌کند.

* اطلاعات ساخت (build)، انتشار (release) یا ایمیج مانند برچسب‌های زمانی (timestamp)، شناسهٔ انتشار (release ID)، شاخهٔ Git، شمارهٔ Pull Request، هش‌های ایمیج و نشانی رجیستری.

* اشاره‌گرهایی به مخزن‌های لاگ، پایش (monitoring)، تحلیل (analytics) یا ممیزی (audit).

* اطلاعات کتابخانهٔ کلاینت یا ابزار که می‌تواند برای اشکال‌زدایی مفید باشد؛ برای مثال نام، نسخه و اطلاعات build.

* اطلاعات منشأ کاربر یا ابزار/سیستم، مانند URLهای اشیای مرتبط در دیگر اجزای اکوسیستم.

* فرا‌دادهٔ سبک ابزارهای rollout؛ برای مثال پیکربندی یا نقاط بازیابی (checkpoint).

* شماره تلفن یا پیجر افراد مسئول، یا مراجع دایرکتوری که نشان می‌دهند این اطلاعات در کجا یافت می‌شود، مثل وب‌سایت تیم.

* دستورالعمل‌های کاربر نهایی برای پیاده‌سازی‌ها به‌منظور تغییر رفتار یا فعال‌سازی قابلیت‌های غیراستاندارد.

به‌جای استفاده از حاشیه‌نویس‌ها، می‌توانید این نوع اطلاعات را در یک پایگاه داده یا دایرکتوری بیرونی ذخیره کنید، اما این کار تولید کتابخانه‌ها و ابزارهای مشترک برای استقرار، مدیریت، وارسی (introspection) و کارهای مشابه را بسیار دشوارتر می‌کند.

## نحو و مجموعه نویسه

_حاشیه‌نویس‌ها_ نگاشت‌های کلید/مقدار هستند. کلید معتبر یک حاشیه‌نویس دو بخش دارد: یک پیشوند اختیاری و یک نام که با اسلش (`/`) از هم جدا می‌شوند. بخش نام الزامی است و باید حداکثر ۶۳ نویسه باشد؛ این بخش باید با یک نویسهٔ الفانامریک (`[a-z0-9A-Z]`) آغاز و پایان یابد و می‌تواند در میان خود خط تیره (`-`)، زیرخط (`_`)، نقطه (`.`) و نویسه‌های الفانامریک داشته باشد. پیشوند اختیاری است؛ در صورت وجود، باید یک زیر‌دامنهٔ DNS باشد: رشته‌ای از برچسب‌های DNS که با نقطه (`.`) از هم جدا شده‌اند، در مجموع بیش از ۲۵۳ نویسه نباشد و در پایان با یک اسلش (`/`) بیاید.

اگر پیشوند ذکر نشود، فرض بر این است که کلید حاشیه‌نویس خصوصیِ کاربر است. اجزای خودکار سامانه (برای مثال `kube-scheduler`، `kube-controller-manager`، `kube-apiserver`، `kubectl` یا اتوماسیون‌های شخص ثالث) که به اشیای کاربر نهایی حاشیه‌نویس اضافه می‌کنند، باید حتماً پیشوند مشخص کنند.

پیشوندهای `kubernetes.io/` و `k8s.io/` برای اجزای اصلی کوبرنتیز رزرو شده‌اند.

به‌عنوان مثال، در ادامه مانیفستی برای یک Pod آمده است که حاشیه‌نویس `imageregistry: https://hub.docker.com/` را دارد:

```yaml
apiVersion: v1
kind: Pod
metadata:
  name: annotations-demo
  annotations:
    imageregistry: "https://hub.docker.com/"
spec:
  containers:
  - name: nginx
    image: nginx:1.14.2
    ports:
    - containerPort: 80
```

## {{% heading "whatsnext" %}}

- درباره [برچسب‌ها و انتخابگرها](/docs/concepts/overview/working-with-objects/labels/) بیشتر بیاموزید.  
- فهرست [برچسب‌ها، حاشیه‌نویس‌ها و تِینت‌های شناخته‌شده](/docs/reference/labels-annotations-taints/) را بیابید.
