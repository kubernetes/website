---
title: کانتینرها
weight: 40
description: فناوری برای بسته‌بندی یک برنامه به همراه وابستگی‌های زمان اجرا.
reviewers:
- xirehat
content_type: concept
card:
  name: concepts
  weight: 50
---

<!-- overview -->

این صفحه به بررسی کانتینرها و ایمیج‌های کانتینر، و همچنین کاربرد آن‌ها در عملیات و توسعه راه‌حل‌ها می‌پردازد.

واژه _کانتینر_ یک اصطلاح بارگذاری‌شده است. هر زمان از این واژه استفاده می‌کنید، بررسی کنید که مخاطبان شما از همان تعریف استفاده می‌کنند یا خیر.

هر کانتینری که اجرا می‌کنید قابل تکرار است؛ استانداردسازی‌ای که با درج وابستگی‌ها به دست می‌آید این تضمین را می‌دهد که در هر نقطه‌ای که آن را اجرا کنید، رفتار یکسانی خواهید داشت.

کانتینرها، برنامه‌ها را از زیرساخت میزبان جدا می‌کنند. این موضوع استقرار را در محیط‌های مختلف ابری یا سیستم‌عامل آسان‌تر می‌سازد.

هر {{< glossary_tooltip text="نود" term_id="node" >}} در یک خوشه Kubernetes، کانتینرهایی را که تشکیل‌دهنده [پادها](/docs/concepts/workloads/pods/) هستند و به آن نود اختصاص یافته‌اند، اجرا می‌کند. کانتینرهای یک پاد، هم‌مکان و هم‌زمان‌بندی شده تا بر روی یک نود اجرا شوند.


<!-- body -->

## ایمیج‌های کانتینر
یک [ایمیج کانتینر](/docs/concepts/containers/images/) بسته‌ی نرم‌افزاری آماده اجراست که همه آنچه برای راه‌اندازی یک برنامه لازم است را در بر می‌گیرد: کد و هر محیط اجرای مورد نیاز، کتابخانه‌های برنامه و سیستم، و مقادیر پیش‌فرض برای هر تنظیم ضروری.

کانتینرها قرار است بدون‌حالت (stateless) و [تغییرناپذیر](https://glossary.cncf.io/immutable-infrastructure/) باشند؛ نباید کد یک کانتینر در حال اجرا را تغییر دهید. اگر برنامه‌ای کانتینری دارید و می‌خواهید تغییری اعمال کنید، روش درست این است که یک ایمیج جدید شامل آن تغییر بسازید و سپس کانتینر را از روی ایمیج به‌روزشده مجدداً ایجاد کنید.

## زمان‌اجرای کانتینر

{{< glossary_definition term_id="container-runtime" length="all" >}}

عموماً می‌توانید به خوشه اجازه دهید زمان‌اجرای پیش‌فرض را برای یک پاد انتخاب کند. اگر نیاز دارید در خوشه خود بیش از یک زمان‌اجرا داشته باشید، می‌توانید [RuntimeClass](/docs/concepts/containers/runtime-class/) را برای یک پاد مشخص کنید تا مطمئن شوید Kubernetes آن کانتینرها را با زمان‌اجرای مورد نظر شما اجرا می‌کند.

همچنین می‌توانید با استفاده از RuntimeClass، پادهای مختلف را با یک زمان‌اجرا اما با تنظیمات متفاوت اجرا کنید.
