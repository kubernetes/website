---
title: مشارکت در وب نوشت‌های کوبرنتیز
slug: blog-contribution
content_type: concept
weight: 15
simple_list: true
---

<!-- overview -->

دو وب نوشت رسمی کوبرنتیز وجود دارد و CNCF نیز [وب نوشت اختصاصی خودش](https://www.cncf.io/blog/) را دارد که می‌توانید در آن نیز درباره کوبرنتیز بنویسید.  
برای وب نوشت اصلی کوبرنتیز ما (پروژه کوبرنتیز) علاقه داریم مقالاتی با دیدگاه‌های گوناگون و تمرکزهای ویژه منتشر کنیم که به‌نوعی با کوبرنتیز در ارتباط باشند.

به‌جز چند استثنای خاص، ما فقط محتوایی را منتشر می‌کنیم که پیش‌تر در هیچ جای دیگری ارسال یا منتشر نشده باشد.

برای اطلاعات بیشتر در این باره، [راهنمای وب نوشت](/docs/contribute/blog/guidelines/#what-we-publish) را مطالعه کنید.

## وب نوشت‌های رسمی کوبرنتیز

### وب نوشت اصلی

وب نوشت اصلی [کوبرنتیز](/blog/)توسط پروژه برای اطلاع‌رسانی درباره قابلیت‌های جدید، گزارش‌های جامعه و هر خبر مرتبط با جامعه کوبرنتیز استفاده می‌شود. این جامعه شامل کاربران نهایی و توسعه‌دهندگان است. بیش‌تر محتوای وب نوشت درباره رویدادهایی است که در هسته پروژه رخ می‌دهد؛ با این حال، پروژه کوبرنتیز شما را تشویق می‌کند که درباره اتفاقات دیگر در بن‌سازه نیز مطلب ارسال کنید!

هر کسی می‌تواند یک مطلب وب نوشتی بنویسد و آن را برای انتشار ارسال کند. به‌جز چند استثنای خاص، ما فقط محتوایی را منتشر می‌کنیم که پیش‌تر در هیچ جای دیگری ارسال یا منتشر نشده باشد.

### وب نوشت مشارکت‌کنندگان

[وب نوشت مشارکت‌کنندگان کوبرنتیز](https://k8s.dev/blog/) برای مخاطبانی است که بیشتر **بر روی** کوبرنتیز کار می‌کنند تا افرادی که **با** کوبرنتیز کار می‌کنند.  
پروژه کوبرنتیز عمداً برخی مقالات را در هر دو وبلاگ منتشر می‌کند.

هر کسی می‌تواند یک مطلب وب نوشتی بنویسد و آن را برای بازبینی ارسال کند.

## به‌روزرسانی و نگهداری مقاله {#maintenance}

پروژه کوبرنتیز مقالات قدیمی وب نوشت‌های خود را نگه‌داری نمی‌کند. این بدان معناست که هر
مقاله منتشرشده‌ای که بیش از یک سال از انتشارش گذشته باشد، معمولاً برای دریافت مسئله
یا درخواست ادغام جهت اعمال تغییرات **واجد شرایط نیست**. برای جلوگیری از ایجاد رویه، حتی
درخواست ادغام‌های فنی و درست هم به احتمال زیاد رد می‌شوند.

بااین‌حال، استثناهایی وجود دارند؛ مانند:

* (به‌روزرسانی‌های) مقالاتی که به‌عنوان [همیشه‌سبز](#maintenance-evergreen) علامت خورده‌اند
* حذف یا اصلاح مقالاتی که اکنون توصیه‌های نادرست و خطرناک ارائه می‌دهند
* رفع خطاها برای اطمینان از این‌که یک مقاله موجود هنوز به‌درستی نمایش داده می‌شود

برای هر مقاله‌ای که بیش از یک سال از انتشارش گذشته و به‌عنوان _evergreen_ علامت نخورده
است، تارنما به‌طور خودکار پیامی را نمایش می‌دهد مبنی بر این‌که محتوا ممکن است قدیمی باشد.

### مقالات همیشه سبز {#maintenance-evergreen}

می‌توانید با قرار دادن `evergreen: true` در مقدمه، یک مقاله را به‌عنوان همیشه‌سبز علامت‌گذاری کنید.

ما فقط زمانی مقالات وب نوشت را به‌عنوان نگه‌داری‌شده (`evergreen: true` در مقدمه) علامت می‌زنیم که پروژه کوبرنتیز بتواند متعهد شود آن‌ها را برای همیشه نگه‌داری کند. برخی مقالات وب نوشت بدون تردید شایسته این هستند؛ برای نمونه، تیم ارتباطات انتشار همواره اعلان‌های رسمی را به‌عنوان همیشه‌سبز علامت می‌زند.

## {{% heading "whatsnext" %}}

* وب نوشت‌های رسمی را بخوانید:
  * [وب نوشت کوبرنتیز](/blog/)
  * [وب نوشت مشارکت‌کنندگان کوبرنتیز](https://k8s.dev/blog/)

* درباره [درخواست ادغام بررسی وب نوشت](/docs/contribute/review/reviewing-prs/#blog) بخوانید.
