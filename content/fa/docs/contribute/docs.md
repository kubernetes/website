---
content_type: concept
title: مشارکت در مستندات کوبرنتیز
weight: 09
card:
  name: contribute
  weight: 11
  title: مشارکت در مستندات
---

این تارنما توسط [Kubernetes SIG Docs](/docs/contribute/#get-involved-with-sig-docs) نگه‌داری می‌شود.  
پروژه کوبرنتیز از کمک همه مشارکت‌کنندگان، چه تازه‌کار و چه باتجربه، استقبال می‌کند!

مشارکت‌کنندگان مستندات کوبرنتیز:

- بهبود محتوای موجود
- ایجاد محتوای جدید
- ترجمه مستندات
- مدیریت و انتشار بخش‌های مستندات در چرخهٔ انتشار کوبرنتیز

تیم وب نوشت، که بخشی از SIG Docs است، به مدیریت وب نوشت‌های رسمی کمک می‌کند. برای کسب اطلاعات بیشتر،  
[مشارکت در وب نوشت‌های کوبرنتیز](/docs/contribute/blog/) را بخوانید.

---

{{< note >}}
برای کسب اطلاعات بیشتر درباره مشارکت در کوبرنتیز به‌طور کلی، به تارنما
[مستندات مشارکت‌کنندگان](https://www.kubernetes.dev/docs/) مراجعه کنید.
{{< /note >}}


<!-- body -->

## شروع کنید

هر کسی می‌تواند برای مستندات یک مسئله باز کند یا تغییری را با یک
درخواست ادغام (PR) به
[مخزن GitHub `kubernetes/website`](https://github.com/kubernetes/website) ارائه کند.  
برای کار مؤثر در جامعه کوبرنتیز لازم است با
[git](https://git-scm.com/) و
[GitHub](https://skills.github.com/)
آشنایی کافی داشته باشید.

برای مشارکت در مستندات:

1. توافق‌نامه مجوز مشارکت‌کنندگان CNCF را امضا کنید:  
   [Contributor License Agreement](https://github.com/kubernetes/community/blob/master/CLA.md).
2. با [مخزن مستندات](https://github.com/kubernetes/website)
   و [مولد سایت ایستای](https://gohugo.io) این تارنما آشنا شوید.
3. اطمینان حاصل کنید که فرآیندهای پایه برای  
   [باز کردن یک درخواست ادغام](/docs/contribute/new-content/open-a-pr/) و  
   [بازبینی تغییرات](/docs/contribute/review/reviewing-prs/) را می‌دانید.

<!-- See https://github.com/kubernetes/website/issues/28808 for live-editor URL to this figure -->
<!-- You can also cut/paste the mermaid code into the live editor at https://mermaid-js.github.io/mermaid-live-editor to play around with it -->

قدم ۱. شروع به کار برای یک مشارکت‌کننده جدید.

قدم ۱ یک نقشه راه برای مشارکت‌کنندگان تازه‌وارد ترسیم می‌کند. می‌توانید برخی یا همه مراحل «ثبت‌نام» (`Sign up`) و «بازبینی» (`Review`) را دنبال کنید. اکنون آماده‌اید تا PRهایی را باز کنید که اهداف مشارکت شما را برآورده سازند؛ برخی از این اهداف در بخش «ایجاد PR» (`Open PR`) فهرست شده‌اند. باز هم، پرسش‌ها همیشه خوش‌آمدند!

برخی کارها به اعتماد و دسترسی بیشتری در سازمان کوبرنتیز نیاز دارند. برای جزئیات بیشتر درباره نقش‌ها و سطح دسترسی، [مشارکت در SIG Docs](/docs/contribute/participate/) را ببینید.


## اولین مشارکت شما

شما می‌توانید با مرور چندین مرحله از قبل، برای اولین مشارکت خود آماده شوید.

قدم ۲ مراحل و جزئیات بعدی را شرح می‌دهد.

<!-- See https://github.com/kubernetes/website/issues/28808 for live-editor URL to this figure -->
<!-- You can also cut/paste the mermaid code into the live editor at https://mermaid-js.github.io/mermaid-live-editor to play around with it -->

قدم ۲. آماده‌سازی برای نخستین مشارکت شما.

- برای آشنایی با روش‌های گوناگون مشارکت، [نمای کلی مشارکت](/docs/contribute/new-content/) را بخوانید.
- فهرست مسائل [`kubernetes/website`](https://github.com/kubernetes/website/issues/) را بررسی کنید تا سرنخ‌های مناسبی برای شروع بیابید.
- با [باز کردن یک درخواست ادغام با استفاده از GitHub](/docs/contribute/new-content/open-a-pr/#changes-using-github) برای مستندات موجود، با نحوه ثبت Issue در GitHub بیشتر آشنا شوید.
- [درخواست ادغام‌ها](/docs/contribute/review/reviewing-prs/)ی سایر اعضای جامعه کوبرنتیز را از نظر درستی و نگارش بازبینی کنید.
- راهنماهای [محتوا](/docs/contribute/style/content-guide/) و [سبک](/docs/contribute/style/style-guide/) کوبرنتیز را مطالعه کنید تا بتوانید دیدگاه‌های آگاهانه ارائه دهید.
- درباره [انواع محتوای صفحه](/docs/contribute/style/page-content-types/) و [کدهای کوتاه Hugo](/docs/contribute/style/hugo-shortcodes/) بیشتر بیاموزید.


## هنگام مشارکت کمک بگیرید

ارائه نخستین مشارکت می‌تواند دلهره‌آور باشد.  
[سفیران مشارکت‌کنندگان جدید](https://github.com/kubernetes/website#new-contributor-ambassadors)  
برای همراهی شما در انجام چند مشارکت اول حضور دارند. می‌توانید از طریق  
[Slack کوبرنتیز](https://slack.k8s.io/) و ترجیحاً در کانال `#sig-docs` با آن‌ها ارتباط بگیرید.  
همچنین تماس [آشنایی و خوشامدگویی به مشارکت‌کنندگان جدید](https://www.kubernetes.dev/resources/calendar/)  
در اولین سه‌شنبه هر ماه برگزار می‌شود. در آنجا می‌توانید با سفیران مشارکت‌کنندگان جدید تعامل کرده  
و پرسش‌های خود را مطرح کنید.


## قدم‌های بعدی


- یاد بگیرید چگونه با [یک clone محلی مخزن](/docs/contribute/new-content/open-a-pr/#fork-the-repo) کار کنید.
- قابلیت‌های یک نسخه را [مستند کنید](/docs/contribute/new-content/new-features/).
- در [SIG Docs](/docs/contribute/participate/) مشارکت کنید و [عضو یا بازبین](/docs/contribute/participate/roles-and-responsibilities/) شوید.
- یک [بومی‌سازی](/docs/contribute/localization/) را آغاز کنید یا در آن کمک کنید.


## با SIG Docs همراه شوید

[SIG Docs](/docs/contribute/participate/) گروهی از مشارکت‌کنندگان است که مستندات کوبرنتیز و تارنما آن را منتشر و نگه‌داری می‌کنند. درگیر شدن با SIG Docs راهی عالی برای مشارکت‌کنندگان کوبرنتیز (چه توسعه‌دهندگان قابلیت‌ها و چه سایر افراد) است تا تأثیر بزرگی بر پروژه کوبرنتیز بگذارند.

SIG Docs با روش‌های مختلفی ارتباط برقرار می‌کند:

- [به کانال `#sig-docs` در Slack کوبرنتیز بپیوندید](https://slack.k8s.io/). حتماً خودتان را معرفی کنید!
- به [لیست‌پستی `kubernetes-sig-docs`](https://groups.google.com/forum/#!forum/kubernetes-sig-docs) ملحق شوید؛ مباحث گسترده‌تر در اینجا انجام می‌شود و تصمیم‌های رسمی ثبت می‌شوند.
- در [جلسهٔ ویدئویی SIG Docs](https://github.com/kubernetes/community/tree/master/sig-docs) که هر دو هفته یک‌بار برگزار می‌شود شرکت کنید. این جلسات همیشه در `#sig-docs` اعلام شده و به [تقویم جلسات جامعه کوبرنتیز](https://calendar.google.com/calendar/embed?src=cgnt364vd8s86hr2phapfjc6uk%40group.calendar.google.com&ctz=America/Los_Angeles) افزوده می‌شوند. لازم است [Zoom client](https://zoom.us/download) را نصب کنید یا از طریق تلفن وارد شوید.
- در هفته‌هایی که جلسه حضوری Zoom برگزار نمی‌شود، در جلسه ایستای غیرهمزمان (Async Stand-up) SIG Docs در Slack شرکت کنید. این جلسات نیز همیشه در `#sig-docs` اعلام می‌شوند. تا ۲۴ ساعت پس از اعلام جلسه می‌توانید در یکی از رشته‌ها مشارکت کنید.


## راه‌های دیگر برای مشارکت کردن

- به [تارنما جامعه کوبرنتیز](/community/) سر بزنید. در توییتر یا Stack Overflow مشارکت کنید،
  درباره گردهمایی‌ها و رویدادهای محلی کوبرنتیز و موارد دیگر مطلع شوید.
- [برگه تقلب مشارکت‌کنندگان](https://www.kubernetes.dev/docs/contributor-cheatsheet/) را بخوانید
  تا در توسعه قابلیت‌های کوبرنتیز مشارکت کنید.
- از تارنما مشارکت‌کنندگان دیدن کنید تا درباره [مشارکت‌کنندگان کوبرنتیز](https://www.kubernetes.dev/)
  و [منابع اضافی مشارکت‌کنندگان](https://www.kubernetes.dev/resources/) بیشتر بدانید.
- بیاموزید چگونه در [وب نوشت‌های رسمی مشارکت کنید](/docs/contribute/blog/)
- یک [مطالعه موردی](/docs/contribute/new-content/case-studies/) ارسال کنید

