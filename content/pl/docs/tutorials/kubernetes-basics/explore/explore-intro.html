---
title: Pody i Węzły
weight: 10
description: |-
  Naucz się rozwiązywać problemy z aplikacjami działającymi w Kubernetesie, korzystając
  z kubectl get, kubectl describe, kubectl logs
  i kubectl exec.
---

<!DOCTYPE html>

<html lang="pl">

<body>

<div class="layout" id="top">

    <main class="content">

        <div class="row">

     <div class="col-md-8">
          <h3>Cele</h3>
                <ul>
                    <li>Poznać Pody Kubernetes.</li>
                    <li>Poznać węzły Kubernetes.</li>
                    <li>Nauczyć się rozwiązywać problemy z aplikacjami.</li>
                </ul>
            </div>

            <div class="col-md-8">
                <h2>Pody Kubernetes</h2>
                <p>Po stworzeniu Deploymentu w Module <a href="/pl/docs/tutorials/kubernetes-basics/deploy-app/deploy-intro/">2</a>, Kubernetes stworzył <b>Pod</b>, który "przechowuje" instancję Twojej aplikacji. Pod jest obiektem abstrakcyjnym Kubernetes, który reprezentuje grupę jednego bądź wielu kontenerów (jak np. Docker) wraz ze wspólnymi zasobami dla tych kontenerów. Zasobami mogą być:</p>
                <ul>
                    <li>Współdzielona przestrzeń dyskowa, np. Volumes</li>
                    <li>Zasoby sieciowe, takie jak unikatowy adres IP klastra</li>
                    <li>Informacje służące do uruchamiania każdego z kontenerów ⏤ wersja obrazu dla kontenera lub numery portów, które mają być użyte</li>
                </ul>
                <p>Pod tworzy model specyficznego dla aplikacji "wirtualnego serwera" i może zawierać różne kontenery aplikacji, które są relatywnie blisko powiązane. Przykładowo, pod może zawierać zarówno kontener z Twoją aplikacją w Node.js, jak i inny kontener dostarczający dane, które mają być opublikowane przez serwer Node.js. Kontenery wewnątrz poda współdzielą adres IP i przestrzeń portów, zawsze są uruchamiane wspólnie w tej samej lokalizacji i współdzielą kontekst wykonawczy na tym samym węźle.</p>

            <p>Pody są niepodzielnymi jednostkami na platformie Kubernetes. W trakcie tworzenia Deploymentu na Kubernetes, Deployment tworzy Pody zawierające kontenery (w odróżnieniu od tworzenia kontenerów bezpośrednio). Każdy Pod związany jest z węzłem, na którym zostało zlecone jego uruchomienie i pozostaje tam aż do jego wyłączenia (zgodnie z polityką restartowania) lub skasowania. W przypadku awarii węzła, identyczny pod jest skierowany do uruchomienia na innym węźle klastra.</p>

            </div>
            <div class="col-md-4">
                <div class="content__box content__box_lined">
                    <h3>Podsumowanie:</h3>
                    <ul>
                        <li>Pody</li>
                        <li>Węzły</li>
                        <li>Główne polecenia Kubectl</li>
                    </ul>
                </div>
                <div class="content__box content__box_fill">
                        <p><i>
                            Pod to grupa jednego lub wielu kontenerów aplikacji (jak np. Docker) zawierających współdzieloną przestrzeń dyskową (volumes), adres IP i informacje, jak mają być uruchamiane.
                        </i></p>
                </div>
            </div>
        </div>
        <br>

        <div class="row">
            <div class="col-md-8">
                <h2 style="color: #3771e3;">Schemat ogólny podów</h2>
            </div>
        </div>

        <div class="row">
            <div class="col-md-8">
                <p><img src="/docs/tutorials/kubernetes-basics/public/images/module_03_pods.svg"></p>
            </div>
        </div>
        <br>

        <div class="row">
            <div class="col-md-8">
                <h2>Węzły</h2>
                <p>Pod jest uruchamiany na <b>węźle <em>(Node)</em></b>. Węzeł jest maszyną roboczą, fizyczną lub wirtualną, w zależności od klastra. Każdy z węzłów jest zarządzany przez warstwę sterowania <em>(Control Plane)</em>. Węzeł może zawierać wiele podów. Warstwa sterowania Kubernetesa automatycznie zleca uruchomienie podów na różnych węzłach w ramach klastra. Automatyczne zlecanie uruchomienia bierze pod uwagę zasoby dostępne na każdym z węzłów.</p>

                <p>Na każdym węźle Kubernetes działają co najmniej:</p>
                <ul>
                    <li>Kubelet, proces odpowiedzialny za komunikację pomiędzy warstwą sterowania Kubernetesa i węzłami; zarządza podami i kontenerami działającymi na maszynie.</li>
                    <li>Proces wykonawczy kontenera (np. Docker), który zajmuje się pobraniem obrazu dla kontenera z repozytorium, rozpakowaniem kontenera i uruchomieniem aplikacji.</li>
                </ul>

            </div>
            <div class="col-md-4">
                <div class="content__box content__box_fill">
                    <p><i> Kontenery powinny być uruchamiane razem w jednym podzie, jeśli są ściśle ze sobą związane i muszą współdzielić zasoby, np. dysk.</i></p>
                </div>
            </div>
        </div>

        <br>

        <div class="row">
            <div class="col-md-8">
                <h2 style="color: #3771e3;">Schemat węzła</h2>
            </div>
        </div>

        <div class="row">
            <div class="col-md-8">
                <p><img src="/docs/tutorials/kubernetes-basics/public/images/module_03_nodes.svg"></p>
            </div>
        </div>
        <br>

        <div class="row">
            <div class="col-md-8">
                <h2>Rozwiązywanie problemów przy pomocy kubectl</h2>
                <p>W module <a href="/pl/docs/tutorials/kubernetes-basics/deploy-app/deploy-intro/">2</a> używałeś narzędzia Kubectl. W module 3 będziemy go nadal używać, aby wydobyć informacje na temat zainstalowanych aplikacji i środowiska, w jakim działają. Najczęstsze operacje przeprowadzane są przy pomocy następujących poleceń kubectl:</p>
                <ul>
                    <li><tt><b>kubectl get</b></tt> - wyświetl informacje o zasobach</li>
                    <li><tt><b>kubectl describe</b></tt> - pokaż szczegółowe informacje na temat konkretnego zasobu</li>
                    <li><tt><b>kubectl logs</b></tt> - wyświetl logi z kontenera w danym podzie</li>
                    <li><tt><b>kubectl exec</b></tt> - wykonaj komendę wewnątrz kontenera w danym podzie</li>
                </ul>

                <p>Korzystaj z tych poleceń, aby sprawdzić, kiedy aplikacja została zainstalowana, jaki jest jej aktualny status, gdzie jest uruchomiona i w jakiej konfiguracji.</p>

                <p>Kiedy już wiemy więcej na temat części składowych klastra i podstawowych poleceń, przyjrzyjmy się naszej aplikacji.</p>

            </div>
            <div class="col-md-4">
                <div class="content__box content__box_fill">
                    <p><i> Węzeł jest maszyną roboczą Kubernetes - fizyczną lub wirtualną, zależnie od klastra. Wiele podów może być uruchomionych na tym samym węźle. </i></p>
                </div>
            </div>
        </div>

        <div class="row">
            <div class="col-md-12">
                <h3>Sprawdzanie konfiguracji aplikacji</h3>
                <p>Sprawdźmy, czy aplikacja, którą wdrożyliśmy w poprzednim scenariuszu, działa. Użyjemy polecenia <code>kubectl get</code> i poszukamy istniejących Podów:</p>
                <p><b><code>kubectl get pods</code></b></p>
                <p>Jeśli żadne pody nie działają, poczekaj kilka sekund i ponownie wylistuj pody. Możesz kontynuować, gdy zobaczysz działający jeden pod.</p>
                <p>Następnie, aby zobaczyć, jakie kontenery znajdują się w tym Podzie i jakie obrazy są używane do budowy tych kontenerów, uruchamiamy polecenie <code>kubectl describe pods</code>:</p>
                <p><b><code>kubectl describe pods</code></b></p>
                <p>Widzimy tutaj szczegóły dotyczące kontenera Pod: adres IP, używane porty oraz listę zdarzeń związanych z cyklem życia Poda.</p>
                <p>Wyjście komendy <tt>describe</tt> jest obszerne i obejmuje niektóre pojęcia, których jeszcze nie omawialiśmy, ale nie martw się tym, bo staną się one zrozumiałe przed końcem tego bootcampu.</p>
                <p><em><strong>Uwaga:</strong> komenda <tt>describe</tt> może być używana do uzyskania szczegółowych informacji o większości obiektów Kubernetesa, w tym o Węzłach, Podach i Deploymentach. Wyjście komendy <em>describe</em> jest zaprojektowane tak, aby było czytelne dla ludzi, a nie do wykorzystania w skryptach.</em></p>
            </div>
        </div>

        <div class="row">
            <div class="col-md-12">
                <h3>Pokazywanie aplikacji w terminalu</h3>
                <p>Pamiętaj, że Pody działają w izolowanej, prywatnej sieci - więc musimy przepuścić do nich dostęp, aby móc je debugować i wchodzić z nimi w interakcję. Aby to zrobić, użyjemy polecenia <code>kubectl proxy</code>, aby uruchomić proxy w <strong>drugim terminalu</strong>. Otwórz nowe okno terminala, a w tym nowym terminalu uruchom:</p>
                <p><code><b>kubectl proxy</b></code></p>
                <p>Teraz ponownie uzyskamy nazwę Poda i zapytamy ten pod bezpośrednio przez proxy.
                Aby uzyskać nazwę Poda i zapisać ją w zmiennej środowiskowej <tt>POD_NAME</tt>:</p>
                <p><code><b>export POD_NAME="$(kubectl get pods -o go-template --template '{{range .items}}{{.metadata.name}}{{"\n"}}{{end}}')"</b></code><br />
                <code><b>echo Name of the Pod: $POD_NAME</b></code></p>
                <p>Aby zobaczyć wyniki działania naszej aplikacji, wykonaj polecenie <code>curl</code>:</p>
                <p><code><b>curl http://localhost:8001/api/v1/namespaces/default/pods/$POD_NAME:8080/proxy/</b></code></p>
                <p>URL jest ścieżką do API Poda.</p>
           </div>
        </div>

        <div class="row">
            <div class="col-md-12">
                <h3>Przeglądanie dzienników kontenera</h3>
                <p>Wszystko, co aplikacja normalnie wysyłałaby do standardowego wyjścia, staje się logami dla kontenera wewnątrz Poda. Możemy pobrać te logi za pomocą polecenia <code>kubectl logs</code>:</p>
                <p><code><b>kubectl logs "$POD_NAME"</b></code></p>
                <p><em><strong>Uwaga:</strong> Nie musimy określać nazwy kontenera, ponieważ wewnątrz poda mamy tylko jeden kontener.</em></p>
           </div>
        </div>

        <div class="row">
            <div class="col-md-12">
                <h3>Wykonywanie polecenia w kontenerze</h3>
                <p>Możemy wykonywać polecenia bezpośrednio na kontenerze po uruchomieniu i działaniu Poda.
                Do tego celu używamy podpolecenia <code>exec</code> i używamy nazwy Poda jako parametru. Wymieńmy zmienne środowiskowe:</p>
                <p><code><b>kubectl exec "$POD_NAME" -- env</b></code></p>
                <p>Warto ponownie wspomnieć, że nazwa samego kontenera może zostać pominięta, ponieważ w Podzie mamy tylko jeden kontener.</p>
                <p>Następnie rozpocznijmy sesję bash w kontenerze Pod:</p>
                <p><code><b>kubectl exec -ti $POD_NAME -- bash</b></code></p>
                <p>Mamy teraz otwartą konsolę na kontenerze, w którym uruchamiamy naszą aplikację NodeJS. Kod źródłowy aplikacji znajduje się w pliku <tt>server.js</tt>:</p>
                <p><code><b>cat server.js</b></code></p>
                <p>Możesz sprawdzić, czy aplikacja działa, uruchamiając polecenie <tt>curl</tt>:</p>
                <p><code><b>curl http://localhost:8080</b></code></p>
                <p><em><strong>Uwaga:</strong> użyliśmy tutaj <tt>localhost</tt>, ponieważ wykonaliśmy polecenie wewnątrz Podu NodeJS. Jeśli nie możesz połączyć się z localhost:8080, upewnij się, że uruchomiłeś polecenie <code>kubectl exec</code> i wykonujesz polecenie z wnętrza Podu</em></p>
                <p>Aby zamknąć połączenie z kontenerem, wpisz <code><b>exit</b></code>.</p>
           </div>
        </div>


      <div class="row">
          <p>
            Gdy będziesz gotowy, przejdź do rozdziału <a href="/pl/docs/tutorials/kubernetes-basics/expose/expose-intro/" title="Using A Service To Expose Your App">Jak używać Service do udostępniania aplikacji</a>.
          </p>
      </div>


    </main>

</div>

</body>
</html>
