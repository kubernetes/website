---
title: Zgłaszanie propozycji poprawy treści
content_type: concept
weight: 10
card:
  name: contribute
  weight: 15
  anchors:
  - anchor: "#opening-an-issue"
    title: Zgłoś propozycję poprawy treści
---

<!-- overview -->

Jeśli zauważysz problem z dokumentacją Kubernetesa lub masz pomysł na nową treść, otwórz zgłoszenie. Wszystko, czego potrzebujesz, to [konto GitHub](https://github.com/join) i przeglądarka internetowa.

W większości przypadków nowa praca nad dokumentacją Kubernetesa rozpoczyna się od zgłoszenia na
GitHubie. Współtwórcy Kubernetesa następnie przeglądają, kategoryzują i tagują zgłoszenia. Następnie
Ty lub inny członek społeczności Kubernetesa otwiera pull requesta z poprawkami rozwiązującymi problem.



<!-- body -->

## Otwarcie zgłoszenia {#opening-an-issue}

Jeśli chcesz zasugerować ulepszenia do istniejącej treści lub zauważysz błąd, otwórz zgłoszenie.

1. Kliknij link **Create an issue** na prawym pasku bocznym. Przekieruje
   Cię to na stronę z problemem w GitHub wstępnie wypełnioną kilkoma nagłówkami.
2. Opisz problem lub sugestię poprawy. Podaj jak najwięcej szczegółów.
3. Kliknij **Submit new issue**.

Po przesłaniu, od czasu do czasu sprawdzaj swoje zgłoszenie lub włącz
powiadomienia GitHub. Recenzenci i inni członkowie społeczności mogą
zadawać pytania, zanim będą mogli podjąć działania w sprawie Twojego zgłoszenia.

## Sugestia nowej treści {#suggesting-new-content}

Jeśli masz pomysł na nowe treści, ale nie jesteś pewien, gdzie powinny
się one znaleźć, możesz nadal utworzyć zgłoszenie. Wykonaj jeden z kroków:

- Wybierz istniejącą stronę w sekcji, do której Twoim zdaniem należy treść, i kliknij **Create an issue**.
- Przejdź do [GitHub](https://github.com/kubernetes/website/issues/new/) i utwórz zgłoszenie bezpośrednio.

## Jak tworzyć świetne zgłoszenia {#how-to-file-great-issues}


Pamiętaj o następujących rzeczach przy zgłaszaniu problemu:

- Podaj jasny opis problemu. Opisz, co konkretnie
  jest brakujące, nieaktualne, błędne lub wymaga poprawy.
- Wyjaśnij, jaki konkretny wpływ ma ten problem na użytkowników.
- W przypadku problemów o dużym zakresie, podziel je na mniejsze zagadnienia, aby
  łatwiej było nad nimi pracować. Na przykład, "Napraw dokumentację
  dotyczącą bezpieczeństwa" jest zbyt ogólne, ale "Dodaj szczegóły do tematu
  'Ograniczanie dostępu do sieci'" jest na tyle precyzyjne, by można było podjąć działanie.
- Przeszukaj istniejące zgłoszenia, aby sprawdzić, czy jest
  coś związanego lub podobnego do nowego zgłoszenia.
- Jeśli nowe zgłoszenie dotyczy innego zgłoszenia lub pull requesta,
  odwołaj się do niego poprzez podanie pełnego adresu URL lub numeru zgłoszenia lub pull
  requesta poprzedzonego znakiem `#`. Na przykład: `Introduced by #987654`.
- Przestrzegaj [Kodeksu postępowania](/community/code-of-conduct/).
  Szanuj innych współtwórców. Na przykład,
  "Dokumentacja jest okropna" nie jest ani pomocną ani uprzejmą opinią.


