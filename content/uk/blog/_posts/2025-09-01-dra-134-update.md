---
layout: blog
title: "Kubernetes v1.34: DRA отримав статус GA"
slug: kubernetes-v1-34-dra-updates
date: 2025-09-01T10:30:00-08:00
author: >
  Команда DRA
translator: >
  [Андрій Головін](https://github.com/Andygol)
---

Kubernetes 1.34 вже тут, і він приніс величезну хвилю вдосконалень для Dynamic Resource Allocation (DRA)! Цей реліз знаменує важливу віху: багато API в групі `resource.k8s.io` отримали статус General Availability (GA), розкриваючи повний потенціал управління пристроями в Kubernetes. Крім того, кілька ключових функцій перейшли до бети, а нова порція альфа-функцій обіцяє ще більше виразності та гнучкості.

Давайте розглянемо, що нового для DRA в Kubernetes 1.34!

## Ядро DRA тепер має статус GA {#the-core-dra-is-now-ga}

Головною особливістю релізу v1.34 є те, що ядро DRA отримало статус General Availability.

[Dynamic Resource Allocation (DRA)](/docs/concepts/scheduling-eviction/dynamic-resource-allocation/) у Kubernetes надає гнучкий фреймворк для управління спеціалізованим апаратним та інфраструктурним забезпеченням, таким як GPU або FPGA. DRA надає API, які дозволяють кожному робочому навантаженню вказувати властивості потрібних пристроїв, залишаючи планувальнику завдання розподілу реальних пристроїв, що дозволяє підвищити надійність та покращити використання дорогого обладнання.

З отриманням статусу GA, DRA стає стабільним і буде частиною Kubernetes на довгий час. Спільнота все ще може очікувати постійний потік нових функцій, що додаються до DRA протягом наступних кількох релізів Kubernetes, але вони не внесуть жодних руйнівних змін до DRA. Тож користувачі та розробники драйверів DRA можуть починати впевнено використовувати DRA.

Починаючи з Kubernetes 1.34, DRA є стандартно увімкненими; функції DRA, які досягли бети, **також** стандартно увімкнені. Це тому, що стандартною версією API для DRA тепер є стабільна версія `v1`, а не попередні версії (наприклад: `v1beta1` або `v1beta2`), які потребували явного увімкнення функції.

## Функції які, перейшли в бета {#features-promoted-to-beta}

Кілька потужних функцій були підвищені до бети, додаючи більше контролю, гнучкості та спостережуваності до управління
ресурсами з DRA.

[Позначення мітками адміністративного доступу](/docs/concepts/scheduling-eviction/dynamic-resource-allocation/#admin-access) було оновлено. У v1.34 ви можете обмежити підтримку пристроїв для людей (або застосунків), уповноважених їх використовувати. Це використовується як спосіб уникнути підвищення привілеїв, якщо драйвер DRA надає додаткові привілеї при запиті адміністративного доступу, та уникнути доступу до пристроїв, які використовуються звичайними застосунками, потенційно в іншому просторі імен. Обмеження працює, гарантуючи, що лише користувачі з доступом до простору імен з міткою `resource.k8s.io/admin-access: "true"` мають право створювати об'єкти ResourceClaim або ResourceClaimTemplates з полем `adminAccess`, встановленим як true. Це гарантує, що користувачі без прав адміністратора не зможуть зловживати цією функцією.

[Список пріоритетів](/docs/concepts/scheduling-eviction/dynamic-resource-allocation/#prioritized-list) дозволяє користувачам вказувати список прийнятних пристроїв для їхніх робочих навантажень, а не лише один тип пристрою. Тож хоча робоче навантаження може працювати найкраще на одному високопродуктивному GPU, воно також може працювати на 2 GPU середнього рівня. Планувальник спробує задовольнити альтернативи у списку по порядку, тож робоче навантаження отримає найкращий набір доступних пристроїв на вузлі.

API kubelet було оновлено для звітування про ресурси подів, виділені через DRA. Це дозволяє агентам моніторингу вузлів знати про виділені ресурси DRA для подів на вузлі і робить можливим використання інформації DRA в API PodResources для розробки нових функцій та інтеграцій.

## Нові альфа-функції {#new-alpha-features}

Kubernetes 1.34 також представляє кілька нових альфа-функцій, які дають нам уявлення про майбутнє управління ресурсами з DRA.

[Розподіл розширених ресурсів](/docs/concepts/scheduling-eviction/dynamic-resource-allocation/#extended-resource) в DRA дозволяє адміністраторам кластера оголошувати ресурси, керовані DRA, як _розширені ресурси_, дозволяючи розробникам використовувати їх за допомогою знайомого, простішого синтаксису запитів, все ще отримуючи переваги динамічного розподілу. Це дозволяє наявним робочим навантаженням почати використовувати DRA без модифікацій, спрощуючи перехід до DRA як для розробників застосунків, так і для адміністраторів кластера.

[Споживана ємність](/docs/concepts/scheduling-eviction/dynamic-resource-allocation/#consumable-capacity) представляє гнучку модель спільного використання пристроїв, де кілька незалежних запитів ресурсів від неповʼязаних подів можуть отримати частку одного і того ж фізичного пристрою. Ця нова можливість керується через необовʼязкові, визначені адміністратором політики спільного використання, які регулюють, як загальна ємність пристрою розподіляється та контролюється платформою для кожного запиту. Це дозволяє спільно використовувати пристрої в сценаріях, де попередньо визначені розділи не є життєздатними.

Дивіться [Kubernetes v1.34: Споживча ємність DRA](/blog/2025/09/18/kubernetes-v1-34-dra-consumable-capacity/) для отримання додаткової інформації.

[Умови прив'язки](/docs/concepts/scheduling-eviction/dynamic-resource-allocation/#binding-conditions) покращують надійність планування для певних класів пристроїв, дозволяючи планувальнику Kubernetes відкладати привʼязку пода до вузла, доки його необхідні зовнішні ресурси, такі як приєднувані пристрої або FPGA, не будуть підтверджені як повністю підготовлені. Це запобігає передчасному призначенню подів, яке могло б призвести до збоїв, і забезпечує більш надійне, передбачуване планування шляхом явного моделювання готовності ресурсів перед тим, як под буде прив'язаний до вузла.

_Статус справності ресурсу_ для DRA покращує спостережуваність, показуючи статус справності пристроїв, виділених для пода через Pod Status. Це працює незалежно від того, чи пристрій виділено через DRA чи Device Plugin. Це полегшує розуміння причини несправного стану пристрою та відповідне реагування.

Дивіться [Kubernetes v1.34: Звіт про стан ресурсів DRA в Podʼах](/blog/2025/09/17/kubernetes-v1-34-pods-report-dra-resource-health/) для отримання додаткової інформації.

## Що далі? {#whats-next}

Хоча DRA отримав статус GA в цьому циклі, наполеглива робота над DRA не припиняється. Є кілька функцій в альфа та бета статусі, які ми плануємо довести до GA в наступних кількох релізах, і ми прагнемо продовжувати покращувати продуктивність, масштабованість та надійність DRA. Тож очікуйте такий же амбітний набір функцій в DRA для релізу 1.35.

## Як долучитися {#getting-involved}

Хорошою відправною точкою є приєднання до [Slack-каналу](https://kubernetes.slack.com/archives/C0409NGC1TK) WG Device Management та [зустрічей](https://docs.google.com/document/d/1qxI87VqGtgN7EAJlqVfxx86HGKEAc2A3SKru8nJHNkQ/edit?tab=t.0#heading=h.tgg8gganowxq), які відбуваються у зручний для US/EU та EU/APAC час.

Не всі ідеї щодо вдосконалень ще відстежуються як issues, тож приходьте поговорити з нами, якщо хочете допомогти або маєте власні ідеї! У нас є робота на всіх рівнях, від складних основних змін до покращень зручності використання в kubectl, які могли б бути підхоплені новачками.

## Подяки {#acknowledgements}

Величезна подяка новим учасникам DRA цього циклу:

* Alay Patel ([alaypatel07](https://github.com/alaypatel07))
* Gaurav Kumar Ghildiyal ([gauravkghildiyal](https://github.com/gauravkghildiyal))
* JP ([Jpsassine](https://github.com/Jpsassine))
* Kobayashi Daisuke ([KobayashiD27](https://github.com/KobayashiD27))
* Laura Lorenz ([lauralorenz](https://github.com/lauralorenz))
* Sunyanan Choochotkaew ([sunya-ch](https://github.com/sunya-ch))
* Swati Gupta ([guptaNswati](https://github.com/guptaNswati))
* Yu Liao ([yliaog](https://github.com/yliaog))
