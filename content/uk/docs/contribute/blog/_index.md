---
title: Дописи у блог Kubernetes
slug: blog-contribution
content_type: concept
weight: 15
simple_list: true
---

<!-- overview -->

Існує два офіційні блоги Kubernetes, і CNCF має [свій власний блог](https://www.cncf.io/blog/), де ви також можете розповідати про Kubernetes. У головному блозі Kubernetes ми (проєкт Kubernetes) хочемо публікувати статті з різними поглядами та напрямками, які повʼязані з Kubernetes.

За рідкісними винятками, ми публікуємо лише той контент, який не був поданий або опублікований в інших місцях.

Прочитайте [настанови для написання дописів в блог](/docs/contribute/blog/guidelines/#what-we-publish), щоб дізнатися більше про цей аспект.

## Офіційні блоги Kubernetes {#official-kubernetes-blogs}

### Основний блог {#main-blog}

Основний [блог Kubernetes](/blog/) використовується проєктом для повідомлення про нові можливості, звіти спільноти та будь-які новини, які можуть мати відношення до спільноти Kubernetes. Сюди входять кінцеві користувачі та розробники. Більшість контенту блогу присвячено подіям, що відбуваються в основному проєкті, але Kubernetes як проєкт заохочує вас писати про події, що відбуваються в інших частинах екосистеми!

Будь-хто може написати пост у блозі та подати його для публікації. За рідкісними винятками, ми публікуємо лише той контент, який не був надісланий або опублікований в інших місцях.

### Блог учасників {#contributor-blog}

Блог [Kubernetes contributor blog](https://k8s.dev/blog/) орієнтовано на аудиторію людей, які працюють **над** Kubernetes, а не людей, які працюють **з** Kubernetes. Проєкт Kubernetes навмисно публікує деякі статті в обох блогах.

Будь-хто може написати статтю до блогу і подати її на розгляд.

## Оновлення та підтримка статей {#maintenance}

Проєкт Kubernetes не підтримує старі статті у своїх блогах. Це означає, що будь-яка опублікована стаття, якій більше одного року, зазвичай **не може** бути прийнятною для тікетів або pull request'ів, які вимагають змін. Щоб уникнути створення прецеденту, навіть технічно правильні запити, швидше за все, будуть відхилені.

Однак, існують винятки, такі як наступні:

* (оновлення) статей, позначених як [evergreen](#maintenance-evergreen)
* вилучення або виправлення статей, що містять поради, які тепер є помилковими і небезпечними для виконання
* виправлення, щоб забезпечити коректне відображення наявної статті

Для будь-якої статті, якій понад рік і яка не позначена як _evergreen_, вебсайт автоматично показує повідомлення про те, що її вміст може бути застарілим.

### Статті в стані evergreen {#maintenance-evergreen}

Ви можете позначити статтю як постійно оновлювану, встановивши `evergreen: true` у заголовку.

Ми позначаємо статті блогу як такі, що підтримуються (`evergreen: true` у заголовку), лише якщо проєкт Kubernetes може взяти на себе зобовʼязання підтримувати їх на невизначений термін. Деякі статті в блозі абсолютно заслуговують на це; наприклад, команда release comms завжди позначає офіційні анонси випусків як evergreen.

## {{% heading "whatsnext" %}}

* Відкрийте для себе офіційні блоги:
  * [Блог Kubernetes](/blog/)
  * [Блог учасників Kubernetes](https://k8s.dev/blog/)

* Прочитайте про [рецензування pull requestʼів у блогах](/docs/contribute/review/reviewing-prs/#blog)
