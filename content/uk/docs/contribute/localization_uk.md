---
content_type: concept
title: Рекомендації з перекладу українською мовою
weight: 130
card:
  name: contribute
  weight: 100
  title: Рекомендації з перекладу українською мовою
anchors:
  - anchor: "#переклад"
    title: Переклад
---

<!-- overview -->

Дорогі друзі! Раді вітати вас у спільноті українських учасників проєкту Kubernetes. Ця сторінка створена з метою полегшити вашу роботу в роботі з перекладу документації. Вона містить правила, якими ми керувалися під час перекладу. Будемо дуже вдячні, якщо ви допоможете розширити правила перекладу.

Сподіваємось, ці рекомендації стануть вам у пригоді.

<!-- body -->

## Загальний процес

1. Клонуйте (зробіть форк) репозиторію [kubernetes/website](https://github.com/kubernetes/website).
2. Ознайомтесь з цим документом.
3. Зробіть переклад
4. Створіть пул-реквест в [kubernetes/website](https://github.com/kubernetes/website).

Якщо вам знадобиться допомога, зареєструйтеся в [Slack Kubernetes](https://slack.k8s.io/), приєднайтеся до каналу[`#kubernetes-docs-uk`](https://kubernetes.slack.com/archives/CSKCYN138) та спитайте там.

### Отримання допомоги

Якщо ви виявили вади в перекладеному вмісті, [створіть тікет на kubernetes/website](https://github.com/kubernetes/website/issues/new/choose) додавши в тіло тікета команду [Prow](https://prow.k8s.io/command-help) — `/language uk`.

### Наявні проблеми/оновлення локалізації

Якщо ви виявили проблеми з перекладеним вмістом і не можете їх негайно виправити, [створіть тікет у kubernetes/website](https://github.com/kubernetes/website/issues/new/choose) з описом що не так, на якій сторінці (посилання) і додайте в опис тікета, з нового рядка, команду [Prow](https://prow.k8s.io/command-help) — `/language uk`.

## Переклад

* У випадку, якщо у перекладі термін набуває неоднозначності та розуміння тексту ускладнюється, надайте у дужках англійський варіант, наприклад: точки доступу (endpoints). Якщо при перекладі термін втрачає своє значення, краще не перекладати його.
* Назви обʼєктів Kubernetes залишаємо без перекладу і пишемо з великої літери: Service, Pod, Deployment, Volume, Namespace, за винятком терміна node (вузол). Назви обʼєктів Kubernetes вважаємо за іменники ч.р. і відмінюємо за допомогою апострофа: Podʼів, Deploymentʼами.
* Для слів, що закінчуються на приголосний, у родовому відмінку однини використовуємо закінчення `-а`: Podʼа, Deploymentʼа. Слова, що закінчуються на голосний, не відмінюємо: доступ до `Service`, за допомогою `Namespace`. У множині використовуємо англійську форму: користуватися `Services`, спільні `Volumes`.
* Частовживані та усталені за межами Kubernetes слова перекладаємо українською і пишемо з малої літери (`label` → `мітка`). У випадку, якщо термін для означення обʼєкта Kubernetes вживається у своєму загальному значенні поза контекстом Kubernetes (`service` як службова програма, `deployment` як розгортання), перекладаємо його і пишемо з малої літери, наприклад: `service discovery` → `виявлення сервісу`, `continuous deployment` → `безперервне розгортання`.
* Складені слова вважаємо за власні назви та не перекладаємо (`LabelSelector`, `kube-apiserver`).
* Для перевірки закінчень слів у родовому відмінку однини (`-а/-я`, `-у/-ю`) використовуйте [онлайн словник](https://slovnyk.ua/). Якщо слова немає у словнику, визначте його відмінювання і далі відмінюйте за правилами. Докладніше [дивіться тут](https://pidruchniki.com/1948041951499/dokumentoznavstvo/vidminyuvannya_imennikiv).
* Для символу тире `―` використовуйте символ mdash «—» (`&mdash;`, U+2014) замість двох звичайних тире «–» (`&ndash;`, U+2013), чи дефісу «-» (U+002D)
* Апостроф: використовуйте літеру-апостроф `ʼ` (U+02BC) замість звичайного апострофа `'` (U+0027), чи правої одинарної лапки `’` (U+2019).

----

## Примітки

На поточний момент в перекладі документації активну участь бере [@Andygol](https://github.com/Andygol). Перекладені матеріали можна переглянути в репозиторії на GitHub [Andygol/k8s-website](https://github.com/Andygol/k8s-website/tree/main-uk-wip) в гілці `main-uk-wip`.

В репозиторії [kubernetes/website](https://github.com/kubernetes/website) ви можете знайти Обговорення **Translation tooling for Kubernetes localization [#45209](https://github.com/kubernetes/website/discussions/45209)** щодо використання систем перекладу та інструментів для локалізації документації Kubernetes.

Також  ви можете стежити за процесом тестування таких інструментів в тікеті **Test translation tooling for localizations [#45756](https://github.com/kubernetes/website/issues/45756)**
