---
title: Пропозиції щодо покращення вмісту
content_type: concept
weight: 20
card:
  name: contribute
  weight: 15
  anchors:
  - anchor: "#opening-an-issue"
    title: Пропонування покращень вмісту
---

<!-- overview -->

Якщо ви помітили проблему з документацією Kubernetes або маєте ідею для нового контенту, створіть тікет. Все, що вам потрібно, це [обліковий запис на GitHub](https://github.com/join) та вебоглядач.

У більшості випадків нова робота над документацією Kubernetes починається з тікета на GitHub. Потім учасники Kubernetes переглядають, класифікують та теґують проблеми за потреби. Після цього, ви або інший учасник спільноти Kubernetes відкриваєте pull request зі змінами, щоб розвʼязати проблему.

<!-- основний текст -->

## Створення issue {#opening-an-issue}

Якщо ви хочете запропонувати покращення наявного контенту або помітили помилку, створіть тікет.

1. Натисніть **Створити тікет** на правій боковій панелі. Це перенаправить вас на сторінку issue на GitHub з попередньо заповненими заголовками.
2. Опишіть проблему або пропозицію щодо покращення. Надайте якнайбільше деталей.
3. Натисніть **Submit new issue**.

Після подання періодично перевіряйте свій тікет або увімкніть сповіщення GitHub. Рецензенти та інші члени спільноти можуть ставити питання перед тим, як вжити заходів щодо вашого тікета.

## Пропозиція нового контенту {#suggesting-new-content}

Якщо у вас є ідея для нового контенту, але ви не впевнені, де його розмістити, ви все одно можете подати тікет. Або:

- Виберіть наявну сторінку в розділі, до якого, на вашу думку, належить контент, і натисніть **Створити тікет**.
- Перейдіть на [GitHub](https://github.com/kubernetes/website/issues/new/) та створіть тікет там.

## Як подавати тікети {#how-to-file-great-issues}

Майте на увазі наступне під час подання тікета:

- Надайте чіткий опис проблеми. Опишіть, що саме відсутнє, застаріле, неправильне або потребує покращення.
- Поясніть конкретний вплив проблеми на користувачів.
- Обмежте обсяг певного тікета до розумного обсягу роботи. Для проблем великого обсягу розбийте їх на менші тікети. Наприклад, "Виправити документацію з безпеки" занадто широке, а "Додати деталі до теми 'Обмеження доступу до мережі'" достатньо конкретне формулювання, щоб бути здійсненним.
- Пошукайте наявні тікети, щоб побачити, чи є щось повʼязане або схоже на новий тікет.
- Якщо новий тікет стосується іншого тікета або pull request, посилайтеся на нього або через повну URL-адресу, або через номер тікета або pull request з префіксом `#`. Наприклад, `Introduced by #987654`.
- Дотримуйтесь [Кодексу поведінки](/community/code-of-conduct/). Поважайте інших учасників. Наприклад, "Документація жахлива" — це є корисним чи ввічливим відгуком.
