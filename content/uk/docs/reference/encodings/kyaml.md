---
title: Довідник KYAML
content_type: concept
weight: 40
---

<!-- overview -->
**KYAML** — це безпечніший і менш неоднозначний піднабір YAML, який спочатку був представлений у Kubernetes v1.34 (альфа) і є стандартно увімкненим у v1.35 (бета). KYAML, розроблений спеціально для Kubernetes, вирішує типові проблеми YAML, такі як чутливість до пробілів і неявне примусове перетворення типів, зберігаючи при цьому повну сумісність з наявними парсерами та інструментами YAML.

<!-- body -->
Цей довідник описує синтаксис KYAML.

## Початок роботи з KYAML {#getting-started-with-kyaml}

Залежність YAML від відступів та неявного примусового перетворення типів часто призводить до помилок конфігурації, особливо в конвеєрах CI/CD та системах шаблонів, таких як Helm. KYAML усуває ці проблеми, застосовуючи явну синтаксичну структуру, що робить конфігурації більш надійними та простішими для налагодження.

### Основна структура {#basic-structure}

KYAML використовує синтаксис *flow style* з `{}` для обʼєктів і `[]` для масивів. Усі рядкові значення повинні бути **в подвійних лапках**.

```yaml
---
{
  apiVersion: "v1",
  kind: "Pod",
  metadata: {
    name: "my-pod",
    labels: {
      app: "demo"
    },
  },
  spec: {
    containers: [{
      name: "nginx",
      image: "nginx:1.20"
    }]
  }
}
```
