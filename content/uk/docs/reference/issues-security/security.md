---
title: Процес розкриття інформації про безпеку в Kubernetes
aliases: [/security/]
content_type: concept
weight: 20
---

<!-- overview -->

Ця сторінка описує процес розкриття інформації про безпеку в Kubernetes.

<!-- body -->

## Оголошення з питань безпеки {#security-announcements}

Приєднуйтесь до групи [kubernetes-security-announce](https://groups.google.com/forum/#!forum/kubernetes-security-announce), щоб отримувати електронні листи щодо безпеки та основних оголошень API.

## Повідомлення про вразливості {#report-a-vulnerability}

Ми дуже вдячні фахівцям з безпеки та користувачам, які повідомляють про вразливості Kubernetes Open Source Community. Всі звіти ретельно розглядаються командою волонтерів спільноти.

Для повідомлення про вразливість подайте свій звіт у [Програму винагородження за виправлення помилок у Kubernetes](https://hackerone.com/kubernetes). Це дозволяє класифікувати та обробляти вразливість за стандартизованими часовими рамками відповіді.

Ви також можете надіслати електронного листа на приватну адресу [security@kubernetes.io](mailto:security@kubernetes.io) з деталями щодо безпеки та необхідними деталями для [всіх звітів про помилки Kubernetes](https://github.com/kubernetes/kubernetes/blob/master/.github/ISSUE_TEMPLATE/bug-report.yaml).

Ви можете зашифрувати свій лист для цього списку за допомогою GPG-ключів [членів комітету з питань реагування на загрози безпеці](https://git.k8s.io/security/README.md#product-security-committee-psc). Шифрування за допомогою GPG НЕ є обовʼязковим для повідомлення про проблеми з безпекою.

### Коли потрібно повідомляти про вразливість? {#when-should-i-report-a-vulnerability}

- Ви вважаєте, що виявили потенційну вразливість в Kubernetes
- Ви не впевнені, як вразливість впливає на Kubernetes
- Ви вважаєте, що виявили вразливість в іншому проєкті, від якого залежить Kubernetes
  - Для проєктів з власним процесом повідомлення про вразливості та розкриттям відповідних відомостей, будь ласка, повідомте про це безпосередньо туди

### Коли НЕ потрібно повідомляти про вразливість? {#when-should-i-not-report-a-vulnerability}

- Вам потрібна допомога у налаштуванні компонентів Kubernetes для безпеки
- Вам потрібна допомога з застосуванням оновлень, повʼязаних з безпекою
- Ваша проблема не стосується безпеки

## Реагування на вразливості безпеки {#security-vulnerability-response}

Кожне повідомлення отримує відповідь та аналіз від членів комітету з питань реагування на загрози безпеці протягом 3 робочих днів. Це ініціює [Security Release Process](https://git.k8s.io/security/security-release-process.md#disclosures).

Будь-яка інформація про вразливість, що надходить до Комітету, залишається в проєкті Kubernetes і не буде розповсюджуватися до інших проєктів, якщо це необхідно для виправлення проблеми.

В міру того, як повідомлення про проблеми безпеки переходить з етапу попереднього розгляду, визначення шляхів виправлення та планування випуску, ми будемо тримати особу, що повідомила про проблему, в курсі подій.

## Терміни оприлюднення інформації {#public-disclosure-timing}

Дата публічного оприлюднення узгоджується Комітетом з реагування на проблеми безпеки Kubernetes та автором повідомлення про ваду. Ми надаємо перевагу повному розкриттю вади якомога швидше, як тільки користувачеві буде доступне рішення для її усунення. Доцільно затримати розкриття, коли помилка або виправлення ще не до кінця зрозумілі, рішення ще не добре протестоване, або для узгодження з постачальником. Часові рамки для розкриття інформації — від негайного (особливо якщо вона вже відома загалу) до декількох тижнів. Для вразливостей, які легко усунути, ми очікуємо, що від дати повідомлення до дати розкриття буде близько 7 днів. Комітет з реагування на вразливості Kubernetes має вирішальне слово при встановленні дати оприлюднення.
