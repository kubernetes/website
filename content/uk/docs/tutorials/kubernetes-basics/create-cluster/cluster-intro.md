---
title: Використання Minikube для створення кластера
weight: 10
---

## {{% heading "objectives" %}}

* Дізнайтесь, що таке Kubernetes кластер.
* Дізнайтесь, що таке Minikube.
* Запустіть кластер Kubernetes на вашому компʼютері.

## Kubernetes кластери {#kubernetes-clusters}

{{% alert %}}
_Kubernetes — це платформа промислового класу з відкритим вихідним кодом, яка організовує розміщення (планування) та виконання контейнерів застосунків всередині та поміж кластерами компʼютерів._
{{% /alert %}}

**Kubernetes керує високодоступним кластером компʼютерів, які взаємодіють, працюючи як єдине ціле.** Абстракції в Kubernetes дозволяють розгортати контейнеризовані застосунки в кластері, не привʼязуючи їх до певних машин. Щоб скористатися цією новою моделлю розгортання, застосунки повинні бути упаковані таким чином, щоб відокремити їх від хостів: вони повинні бути контейнеризовані. Контейнеризовані застосунки є більш гнучкими та доступними, ніж у минулих моделях розгортання, коли застосунки встановлювалися безпосередньо на відповідні машини як пакунки, глибоко інтегровані в хост. **Kubernetes автоматизує розподіл та планування контейнерів застосунків у кластері у більш ефективний спосіб.** Kubernetes є платформою з відкритим кодом, готовою до промислового використання.

Кластер Kubernetes складається з двох типів ресурсів:

* **Панелі управління (Control Plane)**, що координує роботу кластера
* **Вузлів (Nodes)** — робочих машин, на яких запущені застосунки

### Схема кластера {#cluster-diagram}

{{< figure src="/docs/tutorials/kubernetes-basics/public/images/module_01_cluster.svg" style="width: 100%;" >}}

**Панель управління (Control Plane) відповідає за керування кластером.** Вона координує всі процеси у вашому кластері, такі як запуск застосунків, підтримка їх бажаного стану, масштабування застосунків та розгортання оновлень.

{{% alert %}}
_Панелі управління керують кластером, а вузли призначені для запуску застосунків._
{{% /alert %}}

**Вузол (Node) — це віртуальна машина або фізичний компʼютер, що виступає у ролі робочої машини в кластері Kubernetes.** Кожен вузол має kubelet — агента для управління вузлом та обміну даними з панеллю управління Kubernetes. Також на вузлі мають бути встановлені інструменти для виконання операцій з контейнерами, такі як {{< glossary_tooltip text="containerd" term_id="containerd" >}} або {{< glossary_tooltip term_id="cri-o" >}}. Кластер Kubernetes, що обслуговує операційний трафік має складатися як мінімум із трьох вузлів. Якщо один вузол вийде з ладу, втрачається як член [etcd](/docs/concepts/architecture/#etcd), так і екземпляр панелі управління, що ставить під загрозу потрібну наявність зарезервованих ресурсів. Ви можете зменшити цей ризик шляхом додавання більшої кількості вузлів панелі управління.

Коли ви розгортаєте застосунки в Kubernetes, ви наказуєте панелі управління запустити контейнери застосунку. Панель управління розподіляє (планує) контейнери для запуску на вузлах кластера. **Компоненти на рівні вузла, такі, як kubelet, спілкуються з панеллю управління за допомогою [API Kubernetes](/docs/concepts/overview/kubernetes-api/)**, який надається панеллю управління. Кінцеві користувачі також можуть використовувати API Kubernetes для взаємодії з кластером.

Кластер Kubernetes можна розгорнути як на фізичних, так і на віртуальних машинах. Щоб розпочати розробку для роботи з Kubernetes, ви можете скористатись Minikube — спрощеною версією Kubernetes. Minikube створює на вашому локальному компʼютері простий кластер з одного вузла. Існують версії Minikube для операційних систем Linux, macOS та Windows. Minikube CLI надає основні операції для роботи з кластером, такі як start, stop, status та delete.

## {{% heading "whatsnext" %}}

* Підручник [Привіт Minikube](/docs/tutorials/hello-minikube/).
* Дізнайтесь більше про [Архітектуру кластера](/docs/concepts/architecture/).
