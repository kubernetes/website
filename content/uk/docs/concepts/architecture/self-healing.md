---
title: Самовідновлення Kubernetes
content_type: concept
weight: 50
feature:
  title: Самовідновлення
  anchor: Як працює ReplicaSet
  description: >
    Перезапуск контейнерів, що зізнали збою, заміна та перепланування контейнерів при відмові вузлів, примусове завершення роботи контейнерів, які не відповідають визначеному користувачем стану під час перевірки, очікування їх готовності до роботи перед тим, як надати до них доступ користувачам.
---
<!-- overview -->

Kubernetes розроблено з можливостями самовідновлення, які допомагають підтримувати працездатність і доступність робочих навантажень. Він автоматично замінює збійні контейнери, переплановує робочі навантаження, коли вузли стають недоступними, і забезпечує підтримку бажаного стану системи.

<!-- body -->

## Можливості самовідновлення {#self-healing-capabilities}

- **Перезапуски на рівні контейнера:** Якщо контейнер всередині Podʼа виходить з ладу, Kubernetes перезапускає його на основі [`restartPolicy`](/docs/concepts/workloads/pods/pod-lifecycle/#restart-policy).

- **Заміна реплік:** Якщо Pod у [Deployment](/docs/concepts/workloads/controllers/deployment/) або [StatefulSet](/docs/concepts/workloads/controllers/statefulset/) виходить з ладу, Kubernetes створює Pod на заміну, щоб підтримувати вказану кількість реплік. Якщо Pod, який є частиною [DaemonSet](/docs/concepts/workloads/controllers/daemonset/), виходить з ладу, панель управління створює Pod на заміну для запуску на тому ж вузлі.

- **Відновлення постійного сховища:** Якщо на вузлі працює Pod з підключеним PersistentVolume (PV), і вузол виходить з ладу, Kubernetes може повторно приєднати том до нового Podʼа на іншому вузлі.

- **Балансування навантаження для Services:** Якщо Pod, що знаходиться за [Service](/docs/concepts/services-networking/service/) виходить з ладу, Kubernetes автоматично видаляє його з точок доступу Service, щоб направляти трафік лише до справних Podʼів.

Ось деякі з ключових компонентів, які забезпечують самовідновлення Kubernetes:

- **[kubelet](/docs/concepts/architecture/#kubelet):** Забезпечує роботу контейнерів і перезапускає ті, які вийшли з ладу.

- **Контролер ReplicaSet, StatefulSet і DaemonSet:** Підтримує бажану кількість реплік Podʼа.

- **Контролер PersistentVolume:** Керує приєднанням і відʼєднанням томів для робочих навантажень зі збереженням стану.

## Візьміть до уваги {#considerations}

- **Збої в сховищі:** Якщо постійний том стає недоступним, можуть знадобитися кроки відновлення.

- **Помилки застосунків:** Kubernetes може перезапускати контейнери, але основні проблеми застосунків необхідно вирішувати окремо.

## {{% heading "whatsnext" %}}

- Дізнайтеся більше про [Podʼи](/docs/concepts/workloads/pods/)
- Дізнайтеся про [Контролери Kubernetes](/docs/concepts/architecture/controller/)
- Ознайомтесь з [PersistentVolumes](/docs/concepts/storage/persistent-volumes/)
- Читайте про [автомасштабування вузлів](/docs/concepts/cluster-administration/node-autoscaling/). Автомасштабування вузлів також забезпечує автоматичне відновлення, якщо або коли вузли виходять з ладу у вашому кластері.
