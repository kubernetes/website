---
title: Назви та Ідентифікатори Обʼєктів
content_type: concept
weight: 30
---

<!-- overview -->

Кожен {{< glossary_tooltip text="обʼєкт" term_id="object" >}} у вашому кластері має [_Назву (імʼя)_](#names), яка є унікальною для цього типу ресурсу. Кожен обʼєкт Kubernetes також має [_UID_](#uids), який є унікальним в усьому вашому кластеру.

Наприклад, ви можете мати лише один обʼєкт Pod із назвою `myapp-1234` в [просторі імен](/docs/concepts/overview/working-with-objects/namespaces/) з такою ж назвою, а також ви можете мати один обʼєкт Pod та один Deployment із назвами `myapp-1234` кожен.

Для неунікальних атрибутів, наданих користувачем, Kubernetes надає [мітки (labels)](/docs/concepts/overview/working-with-objects/labels/) та [анотації (annotations)](/docs/concepts/overview/working-with-objects/annotations/).

<!-- body -->

## Назви {#names}

{{< glossary_definition term_id="name" length="all" >}}

**Назви повинні бути унікальними між усіма [версіями API](/docs/concepts/overview/kubernetes-api/#api-groups-and-versioning) того ж самого ресурсу. Ресурси API відрізняються своєю API-групою, типом ресурсу, простором імен (для ресурсів із просторами імен) та назвою. Іншими словами, версія API не має значення в цьому контексті.**

{{< note >}}
У випадках, коли обʼєкти представляють фізичний обʼєкт, наприклад, Node, що представляє фізичний хост, коли хост перестворюється з тією ж самою назвою без видалення та перестворення Node, Kubernetes розглядає новий хост як старий, що може призвести до неузгодженостей.
{{< /note >}}

Сервер може згенерувати імʼя, якщо в запиті на створення ресурсу замість `name` вказати `generateName`. Коли використовується `generateName`, надане значення використовується як префікс імені, до якого сервер додає згенерований суфікс. Навіть якщо імʼя згенеровано, воно може конфліктувати з наявними іменами, що призведе до повторної відповіді HTTP 409. Це стало набагато менш імовірним в Kubernetes v1.31 і пізніших версіях, оскільки сервер зробить до 8 спроб згенерувати унікальне імʼя перед тим, як повернути відповідь HTTP 409.

Нижче наведено чотири типи обмежень на назви ресурсів, які часто використовуються.

### Назви DNS-піддоменів {#dns-subdomain-names}

Більшість типів ресурсів потребують назви, яку можна використовувати як DNS-піддомен згідно з [RFC 1123](https://tools.ietf.org/html/rfc1123). Це означає, що назва повинна:

- містити не більше 253 символів
- містити лише буквено-цифрові символи, '-' чи '.' в нижньому регістрі
- починатися буквено-цифровим символом
- закінчуватися буквено-цифровим символом

### Назви міток RFC 1123 {#dns-label-names}

Деякі типи ресурсів вимагають, щоб їх назви відповідали стандарту DNS як визначено в [RFC 1123](https://tools.ietf.org/html/rfc1123). Це означає, що назва повинна:

- містити не більше 63 символів
- містити лише буквено-цифрові символи чи '-' в нижньому регістрі
- починатися буквено-цифровим символом
- закінчуватися буквено-цифровим символом

### Назви міток RFC 1035 {#rfc-1035-label-names}

Деякі типи ресурсів вимагають, щоб їх назви відповідали стандарту DNS як визначено в [RFC 1035](https://tools.ietf.org/html/rfc1035). Це означає, що назва повинна:

- містити не більше 63 символів
- містити лише буквено-цифрові символи чи '-' в нижньому регістрі
- починатися алфавітним символом
- закінчуватися буквено-цифровим символом

{{< note >}}
Єдина відмінність між стандартами RFC 1035 та RFC 1123 полягає у тому, що мітки RFC 1123 можуть починатися з цифри, тоді як мітки RFC 1035 можуть починатися
лише з літери алфавіту в нижньому регістрі.
{{< /note >}}

### Назви сегментів шляху {#path-segment-names}

Деякі типи ресурсів вимагають, щоб їх назви можна було безпечно кодувати як сегмент шляху. Іншими словами, назва не може бути "." або "..", і вона не може
містити "/" або "%".

Ось приклад маніфесту для Pod із назвою `nginx-demo`.

```yaml
apiVersion: v1
kind: Pod
metadata:
  name: nginx-demo
spec:
  containers:
  - name: nginx
    image: nginx:1.14.2
    ports:
    - containerPort: 80
```

{{< note >}}
Деякі типи ресурсів мають додаткові обмеження на їх назви.
{{< /note >}}

## UID {#uids}

{{< glossary_definition term_id="uid" length="all" >}}

UID Kubernetes — це унікальні ідентифікатори, також відомі як UUID (узгоджені універсальні ідентифікатори). UUID стандартизовані згідно з ISO/IEC 9834-8 та ITU-T X.667.

## {{% heading "whatsnext" %}}

- Дізнайтеся більше про [мітки (labels)](/docs/concepts/overview/working-with-objects/labels/) та [анотації (annotations)](/docs/concepts/overview/working-with-objects/annotations/) в Kubernetes.
- Перегляньте документ [Ідентифікатори та Назви в Kubernetes](https://git.k8s.io/design-proposals-archive/architecture/identifiers.md).
