---
title: Огляд
description: >
  Kubernetes — це переносима, розширювана та відкрита платформа для управління контейнеризованими навантаженнями та службами, яка полегшує як декларативне, так і автоматичне налаштування. Вона має велику та швидко зростаючу екосистему. Сервіси, підтримка та інструменти Kubernetes широко доступні.
content_type: concept
weight: 20
card:
  name: concepts
  weight: 10
  anchors:
  - anchor: "#why-you-need-kubernetes-and-what-can-it-do"
    title: Чому Kubernetes?
no_list: true
---

<!-- overview -->
Ця сторінка надає огляд основних концепцій Kubernetes.

<!-- body -->

Назва Kubernetes (/ˌk(j)uːbərˈnɛtɪs, Кубернетіс) походить від грецького слова, що означає особу, що керує кораблем. K8s — це скорочення Kubernetes, яке складається з першої літери «K», потім восьми літер і, нарешті, літери «s». Google зробив Kubernetes проєктом з відкритим кодом у 2014 році. Kubernetes поєднує [понад 15 років досвіду Google](/blog/2015/04/borg-predecessor-to-kubernetes/) у роботі з контейнеризованими навантаженнями з найкращими ідеями та практиками спільноти.

## Чому вам потрібен Kubernetes та що він може робити?{#why-you-need-kubernetes-and-what-can-it-do}

Контейнери — це гарний спосіб обʼєднати та запустити ваші застосунки. У промисловому середовищі вам потрібно керувати контейнерами, які запускають застосунки, і гарантувати відсутність простоїв. Наприклад, якщо контейнер падає, повинен запуститися інший контейнер. Чи не було б легше, якби такою поведінкою займалася система?

Ось саме тут Kubernetes приходить на допомогу! Kubernetes надає вам фреймворк для надійного запуску розподілених систем. Він піклується про масштабування та відмовостійкість для ваших застосунків, забезпечує шаблони розгортання тощо. Наприклад: Kubernetes може легко керувати розгортанням канарки (canary deployment) для вашої системи.

Kubernetes надає вам:

* **Виявлення сервісів та балансування**
  Kubernetes може надати доступ до контейнерів застосунків за допомогою внутрішньої IP-адреси та імені DNS. Якщо навантаження на контейнер зростає, Kubernetes може балансувати навантаження та розподіляти мережевий трафік, що робить роботу розгортання стабільною.
* **Оркестрування зберіганням**
  Kubernetes дозволяє автоматично монтувати системи зберігання, такі як локальні пристрої, хмарні ресурси тощо.
* **Автоматизоване розгортання та згортання**
  Ви можете описати бажаний стан вашого розгорнутого контейнера використовуючи Kubernetes, а він може змінювати стан вашого контейнера, щоб відповідати бажаному стану з певним рівнем відповідності. Наприклад, ви можете налаштувати Kubernetes так, щоб він автоматично створював контейнери з вашими застосунками для вашого розгортання, вилучав контейнери, які не використовуються та використовував їх ресурси для нових контейнерів.
* **Автоматичне пакування**
  Ви надаєте Kubernetes кластер вузлів, які він може використовувати для виконання контейнеризованих завдань. Ви вказуєте Kubernetes, скільки процесорних потужностей та памʼяті (ОЗП) потрібно кожному контейнеру. Kubernetes може помістити контейнери на ваші вузли, щоб найкращим чином використовувати ресурси.
* **Самовідновлення**
  Kubernetes перезапускає контейнери, які впали, заміняє контейнери, припиняє роботу контейнерів, які не відповідають визначеному користувачем стану під час перевірки, очікує готовності їх до роботи перш ніж пропонувати їх клієнтам.
* **Секрети та керування конфігураціями**
  Kubernetes дозволяє зберігати та керувати чутливими даними, такими як паролі, OAuth-токени та SSH-ключі. Ви можете розгортати та оновлювати конфігурацію та секрети без перезбирання образу вашого контейнера, без розголошення секретів у вашому стеку конфігурації.
* **Пакетне виконання**
  На додачу до сервісів, Kubernetes може керувати пакетним виконанням процесів та CI завдань, заміщаючи контейнери, що зазнали збою, за потреби.
* **Горизонтальне масштабування**
  Масштабуйте ваші застосунки, збільшуючи чи зменшуючи кількість робочих навантажень, просто командами, за допомогою UI або автоматично залежно від використання ЦП або інших ресурсів.
* **Подвійний стек IPv4/IPv6**
  Виділення адрес IPv4 та IPv6 для Podʼів та Serviceʼів.
* **Запланована розширюваність**
  Додавайте нові функції до Kubernetes без зміни основного коду Kubernetes.

## Чим не є Kubernetes? {#what-kubernetes-is-not}

Kubernetes не є традиційною, все-в-одному PaaS-платформою (Platform as a Service). Оскільки Kubernetes працює на рівні контейнерів, а не апаратному рівні, він надає деякі загально прийняті функції PaaS, такі як розгортання, масштабування, балансування навантаження та дозволяє користувачам інтегрувати власні рішення для моніторингу, журналювання тощо. Однак, Kubernetes не є монолітом і ці рішення є підʼєднуваними та необовʼязковими. Kubernetes надає вам будівельні блоки, які можна зʼєднати для створення платформи для розробки, але залишає вами вибір та гнучкість саме там де вам це потрібно.

Kubernetes:

* Не обмежує типи підтримуваних застосунків. Kubernetes прагне підтримувати надзвичайно різноманітні робочі навантаження, включаючи робочі навантаження stateless, stateful та робочі навантаження з обробки даних. Якщо застосунок може працювати в контейнері, він повинен чудово працювати на Kubernetes.
* Не розгортає код і не збирає ваш застосунок. Робочі процеси безперервної інтеграції, доставки та розгортання (CI/CD) визначаються культурою та уподобаннями організації, а також технічними вимогами.
* Не надає служби на рівні застосунків, такі як middleware, проміжне програмне забезпечення (наприклад, шини повідомлень), фреймворки обробки даних (наприклад, Spark), бази даних (наприклад, MySQL), кеші або кластерні системи зберігання (наприклад, Ceph) як вбудовані служби. Такі компоненти можуть працювати на Kubernetes та/або бути доступними застосункам, що працюють в Kubernetes, за допомогою механізмів перенесення, таких як [Open Service Broker](https://openservicebrokerapi.org/).
* Не диктує рішення для логування, моніторингу або оповіщення. Він забезпечує деякі інтеграції як доказ концепції та механізми збору та експорту метрик.
* Не надає та не ставить вимог щодо мови/системної конфігурації (наприклад, Jsonnet). Він надає декларативний API, який може використовуватись довільними формами декларативних специфікацій.
* Не забезпечує і не приймає будь-які комплексні системи конфігурації машини, обслуговування, управління або самовідновлення.
* Крім того, Kubernetes — це не просто система оркестрування. Насправді вона усуває необхідність оркестрування. Технічним визначенням оркестрування є виконання визначеного робочого процесу: спочатку зробіть A, потім B, потім C. На відміну від цього, Kubernetes має в собі набір незалежних частин процесів управління, які безперервно рухають поточний стан до вказаного бажаного стану. Не має значення, як ви перейдете від А до С. Централізоване управління також не потрібне. Це призводить до того, що система простіша у використанні та потужніша, надійна, стійка та розширювана.

## Назад у минуле {#going-back-in-time}

Погляньмо на те, чому Kubernetes настільки корисний, повернувшись в минуле.

![Deployment evplution](/images/docs/Container_Evolution.svg)

**Ера традиційного розгортання:**

На початку, організації запускали свої застосунки на фізичних серверах. Не було можливості визначити межі ресурсів для застосунків на фізичному сервері, і це спричиняло проблеми з розподілом ресурсів. Наприклад, якщо на фізичному сервері працює кілька програм, можуть бути випадки, коли одна програма займе більшу частину ресурсів, і в результаті інші застосунки будуть працювати не так. Рішенням для цього було б запустити кожну програму на іншому фізичному сервері. Але це не масштабувалося, оскільки ресурси були недостатньо використані, і організаціям було дорого підтримувати багато фізичних серверів.

**Ера віртуалізованого розгортання:**

Як розвʼязання цієї проблеми виникла віртуалізація. Вона дозволяє запускати кілька віртуальних машин на одному фізичному сервері. Віртуалізація дозволяє ізолювати застосунки в межах віртуальних машин та надає такий рівень безпеки, що інформація з одного застосунку не може бути вільно доступною в іншому застосунку.

Віртуалізація дозволяє краще використовувати ресурси фізичного сервера та означає кращу масштабованість, оскільки застосунки можуть бути легко додані та оновлені разом зі скороченням витрат на апаратне забезпечення. За допомогою віртуалізації ви можете представити набір фізичних ресурсів у вигляді кластера із пулом замінюваних віртуальних машин.

Кожна віртуальна машина є компʼютером, який має всі компоненти, включаючи операційну систему, встановлену на віртуальне апаратне забезпечення.

**Ера контейнеризації:**

Контейнери подібні до віртуальних машин, але вони мають слабкішу ізоляцію і можуть використовувати спільну операційну систему поміж застосунками. Тому контейнери вважаються легшими, ніж віртуальні машини. Так само як і віртуальні машини, контейнери мають власну файлову систему, спільно використовують ресурси ЦП, памʼять, простір процесів та інше. Оскільки вони відокремлені від базової інфраструктури, їх просто переносити між хмарами та ОС.

Контейнери набули популярності, оскільки вони надають додаткові вигоди, такі як:

* Гнучке створення та розгортання застосунків: підвищено простоту та ефективність створення образу контейнера порівняно з використанням образу віртуальної машини.
* Безперервна розробка, інтеграція та розгортання: забезпечує надійне та часте створення та розгортання образу контейнера зі швидким та ефективним відкатом (через незмінність образу).
* Розділення Dev та Ops: створення образів контейнерів застосунків під час створення/випуску, а не під час розгортання, тим самим застосунки відокремлюються від інфраструктури.
* Спостережуваність: не тільки відображає інформацію та метрики на рівні ОС, але й стан застосунків та інші сигнали.
* Узгодженість оточення розробки, тестування та експлуатації: все працює так само на ноутбуці, як і в хмарі.
* Переносимість між хмарами та ОС: працює на Ubuntu, RHEL, CoreOS, у приватних хмарах, основних публічних хмарах — всюди.
* Управління, орієнтоване на застосунки: підвищує рівень абстракції від запуску ОС на віртуальному обладнанні до запуску застосунків в ОС з використанням логічних ресурсів.
* Вільно повʼязані, розподілені, еластичні, звільнені мікросервіси: застосунки розбиваються на менші, незалежні частини та можуть бути розгорнуті та керовані динамічно — на відміну від монолітного стека, що працює на одній великій спеціально призначеній для цього машині.
* Ізоляція ресурсів: передбачувана продуктивність застосунків.
* Використання ресурсів: висока ефективність та щільність.

## {{% heading "whatsnext" %}}

* Подивіться на [Компоненти Kubernetes](/docs/concepts/overview/components/)
* Подивіться на [API Kubernetes](/docs/concepts/overview/kubernetes-api/)
* Подивіться на [Архітектура кластера](/docs/concepts/architecture/)
* Готові [розпочати](/docs/setup/)?
