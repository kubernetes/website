---
title: Патч-випуски
type: docs
weight: 30
---

Розклад та контактна інформація команди патч-випусків Kubernetes.

Для загальної інформації про цикл випусків Kubernetes, дивіться [опис процесу випуску][release process description].

## Періодичність {#cadence}

Типова періодичність патч-випусків — щомісяця. Зазвичай вона трохи швидша (1-2 тижні) для перших патч-випусків після 1.X мінорного випуску. Критичні виправлення можуть призвести до негайного випуску поза звичайною періодичністю. Ми також намагаємося не робити випуски під час основних святкових періодів.

## Контакт {#contact}

Дивіться сторінку [Менеджери Випусків][release-managers] для отримання повних контактних даних команди патч-випусків.

Дайте нам хоча б один робочий день на відповідь — ми можемо бути в іншому часовому поясі!

Між випусками команда переглядає вхідні запити на cherry pick щотижня. Команда буде звʼязуватися з вами через GitHub PR, канали SIG у Slack, прямі повідомлення у Slack та [email](mailto:release-managers-private@kubernetes.io) якщо є питання щодо PR.

## Cherry picks

Будь ласка, дотримуйтесь [процесу cherry pick][cherry-picks].

Cherry picks повинні бути готові до злиття у GitHub з правильними мітками (наприклад, `approved`, `lgtm`, `release-note`) та успішними CI тестами до граничного терміну для cherry pick. Зазвичай це за два дні до цільового випуску, але може бути й більше. Раніша готовність PR краще, оскільки нам потрібен час для отримання сигналу CI після злиття ваших cherry picks перед фактичним випуском.

Cherry pick PR, які не відповідають критеріям злиття, будуть перенесені та додані для наступного патч-випуску.

## Період підтримки {#support-period}

Відповідно до [річної підтримки KEP][yearly-support], спільнота Kubernetes підтримуватиме активні серії патч-випусків протягом приблизно чотирнадцяти (14) місяців.

Перші дванадцять місяців цього терміну вважатимуться стандартним періодом.

Наприкінці дванадцятого місяця станеться наступне:

- [Менеджери Випусків][release-managers] зроблять випуск
- Серія патч-випусків перейде в режим обслуговування

Протягом двомісячного періоду обслуговування Менеджери Випусків можуть робити додаткові випуски обслуговування для розвʼязання наступних проблем:

- CVE (за порадою Security Response Committee)
- проблеми із залежностями (включаючи оновлення базових образів)
- критичні проблеми основних компонентів

Наприкінці двомісячного періоду обслуговування серія патч-випусків вважатиметься завершеною (EOL) і cherry picks до відповідної гілки будуть закриті незабаром після цього.

Зверніть увагу, що 28-е число місяця було обрано як цільові дати для режиму обслуговування та EOL для зручності (кожен місяць має це число).

## Майбутні щомісячні випуски {#upcoming-monthly-releases}

Часові рамки можуть змінюватися залежно від важливості виправлень, але для полегшення планування ми орієнтуватимемося на наступні щомісячні точки випуску. Незаплановані, критичні випуски можуть також відбуватися у проміжках між ними.

{{< upcoming-releases >}}

## Детальна історія випусків для активних гілок {#detailed-release-history-for-active-branches}

{{< release-branches >}}

## Історія неактивних гілок {#non-active-branches}

Ці випуски більше не підтримуються.

{{< eol-releases >}}

[cherry-picks]: https://github.com/kubernetes/community/blob/master/contributors/devel/sig-release/cherry-picks.md
[release-managers]: /releases/release-managers
[release process description]: /releases/release
[yearly-support]: https://git.k8s.io/enhancements/keps/sig-release/1498-kubernetes-yearly-support-period/README.md
