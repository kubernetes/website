<!-- Do not edit this file directly. Get the latest from
     https://github.com/cncf/foundation/blob/main/code-of-conduct-languages/uk.md -->
## Кодекс поведінки Спільноти

Як контрибʼютори, координатори (мейнтейнери) та учасники Спільноти CNCF, а також в інтересах сприяння відкритості та привітності спільноти, ми зобовʼязуємось поважати всіх осіб, які беруть участь у житті спільноти або роблять вклад в її діяльність шляхом подання звітів про проблеми, запитів на нові функції, оновлення документації, подання запитів на внесення змін чи виправлень, відвідування конференцій або подій, або участі в інших заходах спільноти або проєкту.

Ми беремо на себе зобовʼязання зробити участь у Спільноті CNCF досвідом вільним від утисків та переслідування для всіх, незалежно від віку, розміру тіла, касти, інвалідності, етнічного походження, рівня досвіду, сімейного стану, статі, гендерної ідентичності та поглядів, сімейного стану, статусу військовослужбовця або ветерана, національності, зовнішності, раси, релігії, сексуальної орієнтації, соціально-економічного статусу, племінної приналежності чи будь-якого іншого виміру різноманіття.

## Сфера застосування

Цей Кодекс поведінки застосовується:
* у межах проєктів та проєктних спільнот,
* в інших просторах, коли слова або дії окремого учасника Спільноти CNCF спрямовані або стосуються проєкту CNCF, Спільноти CNCF або іншого учасника Спільноти CNCF.

## Події CNCF

Події CNCF, які проводяться Linux Foundation із залученням професійних організаторів подій, регулюються [Кодексом поведінки на подіях](https://events.linuxfoundation.org/code-of-conduct/) Linux Foundation, доступним на сторінці події. Він розроблений таким чином, щоб використовуватись разом з Кодексом поведінки CNCF.

## Наші стандарти

Спільнота CNCF є відкритою, інклюзивною та ставиться з повагою до своїх членів. Кожен учасник нашої спільноти має право на повагу до своєї ідентичності.

Приклади поведінки, яка сприяє створенню позитивного середовища, включають, але не обмежуються наступними:
* Демонстрація емпатії та доброти до інших людей
* Повага до різних думок, точок зору та досвіду
* Надання та ввічливе прийняття конструктивного зворотного звʼязку
* Визання відповідальності та вибачення перед тими, хто постраждав від наших помилок, а також навчання на цьому досвіді
* Зосереджуватися на тому, що є найкращим не лише для нас особисто, але й для всієї спільноти
* Використання привітної та інклюзивної мови

Приклади неприйнятної поведінки включають, але не обмежуються наступними:
* Використання сексуалізованої мови або образів
* Тролінг, образливі або принизливі коментарі, а також особисті або політичні докори
* Публічне або приватне переслідування в будь-якій формі
* Публікація особистої інформації інших осіб, наприклад, фізичної адреси або адреси електронної пошти, без явного дозволу
* Насильство, погроза насильством або заохочення інших до насильницької поведінки
* Переслідування або стеження за людиною без її згоди
* Небажаний фізичний контакт
* Небажана сексуальна чи романтична увага або залицяння
* Інша поведінка, яка може обґрунтовано вважатися неприйнятною в професійному середовищі

Наступна поведінка також заборонена:
* Надання завідомо неправдивої або оманливої інформації у звʼязку з розслідуванням в межах Кодексу поведінки або інше умисне перешкоджання розслідуванню.
* Переслідування особи за те, що вона повідомила про інцидент або надала інформацію про інцидент як свідок.

Мейнтейнери проєкту мають право та несуть відповідальність за видалення, редагування або відхилення коментарів, комітів, коду, редагувань вікі-сторінок, тікетів та інших змін, які не узгоджені з цим Кодексом поведінки. Приймаючи цей Кодекс поведінки, мейнтейнери проєкту зобовʼязуються справедливо та послідовно застосовувати ці принципи до кожного аспекту управління проєктами які належать до CNCF. Мейнтейнери проєкту, які не дотримуються положень Кодексу поведінки та не виконують їх, можуть бути тимчасово або назавжди усунені з команди проєкту.

## Подання скраг

Щодо інцидентів, які трапляються у спільноті Kubernetes, звертайтеся до [Комітету з питань Кодексу поведінки Kubernetes](https://git.k8s.io/community/committee-code-of-conduct) за адресою [conduct@kubernetes.io](mailto:conduct@kubernetes.io). Відповідь зазвичай надається протягом трьох днів.

Щодо інших проєктів або інцидентів, які стосуються конкретного проєкту або впливають на кілька проєктів CNCF, звертайтеся до [Комітету з питань Кодексу поведінки CNCF](https://www.cncf.io/conduct/committee/) за адресою [conduct@cncf.io](mailto:conduct@cncf.io). Крім того, для подання скраги ви можете звʼязатися з будь-яким членом [Комітету з Кодексу поведінки CNCF](https://www.cncf.io/conduct/committee/). Докладніші інструкції щодо подання скарги, включаючи подання скарги анонімно, знаходяться у документі [«Процедури вирішення інцидентів»](https://github.com/cncf/foundation/blob/main/code-of-conduct/coc-incident-resolution-procedures.md). Відповідь зазвичай надається протягом трьох днів.

З приводу інцидентів, що сталися під час подій CNCF, організованих Linux Foundation, звертайтеся за адресою [eventconduct@cncf.io](mailto:eventconduct@cncf.io).

## Забезпечення виконання

Після розгляду та розслідування інциденту, про який було повідомлено у скарзі, група реагування щодо Кодексу поведінки, що має відповідні повноваження, визначить відповідні дії на основі цього Кодексу поведінки та повʼязаної з ним документації.

Для отримання інформації про те, які порушення Кодексу поведінки розглядаються керівництвом проєкту, які — Комітетом з питань Кодексу поведінки CNCF, а які — Linux Foundation (включно з командою, що відповідає за організацію та проведення подій), дивіться нашу [Політику повноважень](https://github.com/cncf/foundation/blob/main/code-of-conduct/coc-committee-jurisdiction-policy.md).

## Внесення змін

Відповідно до статуту CNCF, будь-які суттєві зміни до цього Кодексу поведінки мають бути затверджені Комітетом з технічного нагляду (CNCF TOC).

## Подяки

Цей Кодекс поведінки адаптовано згідно з Кодексом поведінки учасника ([http://contributor-covenant.org](http://contributor-covenant.org/)), версія 2.0, доступним за адресою [http://contributor-covenant.org/version/2/0/code_of_conduct/](http://contributor-covenant.org/version/2/0/code_of_conduct/)