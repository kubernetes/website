<!-- Do not edit this file directly. Get the latest from
     https://github.com/cncf/foundation/blob/main/code-of-conduct-languages/uk.md -->
## Кодекс поведінки Спільноти

Як контриб'ютори, координатори (мейнтейнери) та учасники Спільноти CNCF, а також в інтересах сприяння відкритості привітності спільноти, ми зобов'язуємось поважати всіх осіб, які беруть активну участь у житті спільноти або роблять значний вклад в її діяльність шляхом подання звітів про проблеми, запитів на нові функції, оновлення документації, подання запитів на внесення змін чи виправлень, відвідин конференцій або подій, або участі в інших заходах спільноти або проєкту.

Ми беремо на себе зобов'язання зробити участь у Спільноті CNCF вільним від переслідування досвідом для всіх, незалежно від віку, розміру тіла, касти, інвалідності, етнічного походження, рівня досвіду, сімейного стану, статі, гендерної ідентичності та поглядів, сімейного стану, статусу військовослужбовця або ветерана, національності, зовнішності, раси, релігії, сексуальної орієнтації, соціально-економічного статусу, племінної приналежності чи будь-якого іншого виміру різноманіття.

## Сфера застосування

Цей Кодекс поведінки застосовується:
* у межах проєктів та проєктних спільнот,
* в інших просторах, коли слова або дії окремого учасника Спільноти CNCF спрямовані або стосуються проекту CNCF, Спільноти CNCF або іншого учасника Спільноти CNCF.

## Події CNCF

Події CNCF, які проводяться Linux Foundation із залученням професійних співробітників, регулюються [Кодексом поведінки на подіях](https://events.linuxfoundation.org/code-of-conduct/) Linux Foundation, доступним на сторінці події. Він розроблений таким чином, щоб відповідати вимогам з Кодексом поведінки CNCF.

## Наші стандарти

Спільнота CNCF є відкритою, інклюзивною та ставиться з повагою до своїх членів. Кожен учасник нашої спільноти має право на повагу до своєї ідентичності.

Приклади поведінки, яка сприяє створенню позитивного середовища, включають, але не обмежуються наступними:
* Демонстрація емпатії та доброти до інших людей
* Повага до різних думок, точок зору та досвіду
* Конструктивний зворотній зв'язок, який дають і приймають ввічливо
* Прийняття відповідальності та принесення вибачень тими, хто постраждав від наших помилок, і навчання на власному досвіді
* Зосередження на тому, що є найкращим не лише для нас як особистостей, але й для спільноти в цілому
* Використання привітної та інклюзивної мови

Приклади неприйнятної поведінки включають, але не обмежуються наступними:
* Використання сексуалізованої мови або образів
* Тролінг, образливі або принизливі коментарі, а також особисті або політичні докори
* Громадське або особисте переслідування в будь-якій формі
* Публікація особистої інформації інших осіб, наприклад, фізичної адреси або адреси електронної пошти, без явного дозволу
* Насильство, погроза насильством або заохочення інших до насильницької поведінки
* Переслідування або стеження за людиною без її згоди
* Небажаний фізичний контакт
* Небажана сексуальна чи романтична увага або залицяння
* Інша поведінка, яка може обґрунтовано вважатися неприйнятною в професійному середовищі

Наступна поведінка також заборонена:
* Надання завідомо неправдивої або оманливої інформації у зв'язку з розслідуванням в межах Кодексу поведінки або інше умисне перешкоджання розслідуванню.
* Переслідування особи за те, що вона повідомила про інцидент або надала інформацію про інцидент як свідок.

Мейнтейнери проєкту має право та несуть відповідальність за видалення, редагування або відхилення коментарів, транзакцій, кодів, редагувань вікі-сторінок, проблем та інших змін, які не узгоджені з цим Кодексом поведінки Приймаючи цей Кодекс поведінки, службовий персонал проєкту зобов'язуються справедливо та послідовно застосовувати ці принципи до кожного аспекту управління проєктами які належать до CNCF. Учасники проєкту, які не дотримуються положень Кодексу поведінки та не виконують їх, можуть бути тимчасово або назавжди вилучені з команди проєкту.

## Звітування

Щодо інцидентів, які трапляються у спільноті Kubernetes, звертайтеся до [Комітету з питань Кодексу поведінки Kubernetes](https://git.k8s.io/community/committee-code-of-conduct) за адресою [conduct@kubernetes.io](mailto:conduct@kubernetes.io). Відповідь зазвичай надається протягом трьох днів.

Щодо інших проєктів або інцидентів, які стосуються конкретного проєкту або впливають на кілька проєктів CNCF, звертайтеся до [Комітету з питань Кодексу поведінки CNCF](https://www.cncf.io/conduct/committee/) за адресою [conduct@cncf.io](mailto:conduct@cncf.io). Крім того, для звітування ви можете зв'язатися з будь-яким членом [Комітету з питань Кодексу поведінки CNCF](https://www.cncf.io/conduct/committee/). Більш детальні інструкції щодо звітування, в тому числі анонімно, див. у документі [«Процедури вирішення інцидентів»](https://github.com/cncf/foundation/blob/main/code-of-conduct/coc-incident-resolution-procedures.md). Відповідь зазвичай надається протягом трьох днів.

Щодо інцидентів, які сталися в межах подій CNCF, організованих Linux Foundation, звертайтеся за адресою [eventconduct@cncf.io](mailto:eventconduct@cncf.io).

## Забезпечення виконання

Після розгляду та розслідування інциденту, про який було повідомлено у звіті, група реагування щодо Кодексу поведінки, яка має відповідну юрисдикцію, визначить, які дії є доречними на основі цього Кодексу поведінки та пов'язаної з ним документації.

Для отримання інформації про те, які порушення Кодексу поведінки розглядаються керівництвом проєкту, які - Комітетом з питань Кодексу поведінки CNCF, а які -  Linux Foundation (включно з його командою з питань подій), див. нашу [Політику юрисдикції](https://github.com/cncf/foundation/blob/main/code-of-conduct/coc-committee-jurisdiction-policy.md).

## Внесення змін

Відповідно до статуту CNCF, будь-які суттєві зміни до цього Кодексу поведінки мають бути затверджені Комітетом з технічного нагляду (CNCF TOC).

## Подяки

Цей Кодекс поведінки адаптовано згідно з Кодексом поведінки учасника ([http://contributor-covenant.org](http://contributor-covenant.org/)), версія 2.0, доступним за адресою [http://contributor-covenant.org/version/2/0/code_of_conduct/](http://contributor-covenant.org/version/2/0/code_of_conduct/)